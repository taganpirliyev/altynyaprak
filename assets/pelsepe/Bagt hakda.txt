Bagt hakda

Adam bagtyň nämedigin duýmaýar,

Bagt bilen ýűzbe-ýűz duran pursaty,

Bagtly wagty,

                    bagt yadyna dűşenok,

Dűşnűksiz mukamdan doly gursagy,

Atygsaýar,

Dűnýä sygman howlaýar,

Adam bagtyň nämedigin duýmaýar,

Ýőne, käte bagtam awçy mysaly

Öz “awuny” ahmal wagty bukulyp,

Bildirmänjik,

                duýdansyzja awlaýar,

Bagtly wagty adam bagty duýmaýar.

Bagtyň şuglasyna gőzűn gapdyryp,

Soň…

Ol ýene «bagt» diýip uwlaýar.

                        ***

Men gidip barýaryn durmuş ýolundan,

Sőz bile daşlany duz bilen urup,

Hiç kim meň őňűme kesek atmady,

Ýőne,

 tapylmadam kőtel ýollarda

Ýűkűmi ýeňledip, golumdan çeken,

Ynha, şindi-şindi gőrűp otursam,

Gőrűlen azaplar,

Çekilen ýűkler,

Bagta ýetmek űçin taýýarlyk eken.

            

                       Durmuş

Durmuş kőne nakyldyr,

                                     űm bilene akyldyr.

Demme-dem sapak berer,

                                     herdem őwreder ýőrer,   

Akyl kändir durmuşda,

                                   ondan arzan zadam ýok,

Hernäçe geňem bolsa,

                                   Akla mätäç adam ýok.       

              Çuňluk

Dünýäň ýasalşynda niçiksi syr bar?!

Haýranda ötürdim ençe ýaşymy.

Beýikdir öýdenim garynja öýdeş,

Ýerden pes diýenim-

Gün bile boýdaş.

Soradym asmandan:

                      „Senmi iň uly”,

Diýdi: ”Maňa görä Zemin ýaşuly-

Dünýäniň örki ol,

                      Ol — asly gaýym

Parladyp dur meniň Gün bilen Aýym-

Göterip,

         durmuşy beýgeldip bilýän-

Adamzat ähliniň dowamyna şan.

Olar çürbaşlarda owazlanýan  heň,  

Çuňlukda — Läheň!”

Ýene-de eşdildi mylaýym äheň:

„Beýik zartlar diňe öz-özüne deň,”

  

      

…Ýene-de şol aýdym,

Kőne sallançak,

Täze-täze őműr dűşlär goýnunda.

Utugyň omrűňdir,

                       şondan őzgesi,

Synagdyr,

Synagdyr durmuş oýnunda.

  

         ***

Ykbalyny gőrűp őmrűň içinde,

Kim geldi, kim geçdi bu goja dünýä.

Kim bolsa-da,

her kesiň õz orny bar-

Bu dünýä ortaklyk,

Ortaklyk hemmä.            

        Gyssanma, dünýe

Saňa dowam – maňa ömür,

Durawer, gyssanma, dünýe!

Ýagşylygy gursagyma,

Ezewer, gysganma, dünýe!

Eteneýem bekeşmedik,

Gögeleýem ýetişmedik.

Umytlarym ak pişge dek,

Duş eýle ussada, dünýe!

Geçir ýoluň şam-u-daňda,

Uçur göwnüm goýma gamda,

Içir meýiň damja-damja,

Haýran men nusgaňa, dünýe!

Synam dogumdyr görnetin,

Bu jiger bilmez serhetin.

Bagtda berewer bitin,

Göz gapma tüssäňe, dünýe!

Peseltmäwer, beýgeleýin,

Puryja ber, aýňalaýyn.

Diň salaýyn, heň çalaýyn,

Gulak as, dessana, dünýe!

Giňligimi törüňden ber,

Kemalymy seriňden ber.

Pes pälimi ýeriňden ber,

Döneýin bossana, dünýe!

  ***

Mümkin,

Oňa “dymma” diýýänler bardyr,

Ýa-da bardyr “ýekemezek” diýýänler.

Ýöne…

Käte daşyndaky barlygy,

Unudýar,

Öz dünýäsine uýýanlar.

         Ýürek hem beýni          

Ýüregňe diň salyp, pikire çümseň,

Beýniň alyp gaçýar özge bir dünýä.

Dursuň, serhetinde iki dunýäniň,

Görejiň uçgunly,

Ýüregiň gülýä.

Hersi bir maksady salgy berip dur-

Beýni kämilligiň syryna çümýär.

Ýüregiňde welin, çyrpynýar ýaşlyk,

Iki dünýäň, hersi özüçe dymýar.

Ýürek hyjuw-

Islegiňe baş egýär,

Beýni mydam parasadyň yzynda.

Ýaşasyn ynsanyň owazly kalby,

Ikisinem sazlaşdyrýar özünde.

          Ömür berdiň

Ömür berdiň, ak yolumy nurladyň,

Orta ýolda soraglarym durladyň.

Aýyr, bendiň, siller bolup akaýyn,

Ganat berseň, asmanyna çykaýyn.

Goýalt aňym, kemalyňda giňäýin,

Aýdym bolup setirlere siňeýin.

Aýyr dünýä, gözlerimiň daňysyn,

Ýygar ýaly halal ömrüň maňyzyn.

Az ber, ýöne bermäweri pujuny,

Kime berdiň kämilligiň täjini?

Göter meni, asmanyňda ýeňläýin,

Ak säheriň mukamyny diňlaýin…  

 
           Owaz     

Töwerek-daş  dem alýar,

Ýagyş ýagýar daşarda.

Imisala ümsümlik,

Gurşap alýar daşymy.

Söhbet edýär damjalar,

Nirä baksaň pyşyrdy-

Emaý bilen yralap,

Hüwdüleýär huşumy…

Dünýä bilen ikiçäk,

Oturmandym bu çakda.

Täze şygryň beýany,

Şineleýär gursakda.

                  Täsir

Eden işlem — ỳeke damja  ummanda,

Dogrusy ỳüregim hyjuwdan doly.

Ỳöne özüm nämüçindir gyssanỳan,

Göwnüme geýdirip umytdan dony.

Bu şygryýet ummanynda gizleýip,

Dürdäne deỳ bendi edýär her kesi..

“Ösüş ỳok” diỳip igenỳärler käteler,

Duran ỳerim — ỳüregimiň merkezi.

Aỳby ỳokdur  herhal sorap bilmegiň,

Takyr ýerde otarmaýyn mataly..

Şeỳda kimin saỳrap  bilmesek eger,

Dolan göwnüm, özge owaz tapaly.

Düşüp al-asmanyň düýbüne çenli,

Setir bolup düzülýärler durnalar.

Özgeleriň mukamyna meỳmiräp,

Öz heňine goşulỳandyr durnalar.

Beỳle-de bir bisabyrlyk bolarmy?!

Al-asmana telwas edỳär guş bolan.

Menzillere ỳetmek üçin ilkinji,

Düşelgäm siz,

                  eỳikmedik goşgulam!

              Şahyrlyk

Diýdiler,

„Şahyrlyk ataşdan döräp,

Ýangyna öwrülen heserli hupbat”.

Diýdiler,

„Şahyrlyk şemala köräp,

Uçgundan tutaşan gussaly kysmat”.

Diýdiler,

„Şahyrlyk ukusyz gije,

Ýyldyzy sanalan ünjüli asman”.

Ýene-de diýdiler,

„Çykmadyk bije,

Ýürege yşk bilen ýazylan dessan”.

Ýürekden soradym – diýdi: „Şahyrlyk,

Tebigata siňmek,

Ondan heň almak,

Ömür daragtynyň gül pudagynda,

Döwrüňe guwanyp, hoş mukam çalmak”.

Dünýäñ özi…

 

Dünýäñ özi aýagyña ýykylar,

Dokuzy düzlenen,

                    aty şaýsyñ sen.

Köp aktly, bir perdeli sahnada,

Käte şa tagtynda,

                   kä gedaýsyñ sen.

Dünýä mizanyny goýar öñüñde;

Hemme zat deñme-deñ,

                       hutma-hut barsy.

Artykmaç zat berilmedik ömürde,

Bir alaç tapdyrmaz kysmata garşy.

 

 

 

   Ömrüň   manysy

Ýaşyryn zat ýok ekeni dünýäde-

Dünýäň özi, açyklygyň üstünde.

Bassyr-ýussur eden günüň gözüňi,

Toprak tutar,

Su Watanyň keşbinde.

Açyklyga ýazylandyr takdyryň.

Aýdyňlykda dyza çökermiş tümlük.

Ýagan bolsaň toprak üste nem bolup,

Sen ömrüňi hasaplama bäş günlük.

Ýarty däldir,  gazanan bagt-baýlygyň,

Egri ýoluň rysgy bolmaz,

                                  ýüz öwür.

Aýlanşy deý gezeklenýän çemçäniň,

Gaýtalanmaz saňa berlen bir ömür.

Şoň üçinem,  many berip ömrüňe,

Pursatlary eşrepi deý ezizle.

Saman kibi sowurylýan döwranlaň,

Ýüreginden yhlas edip dür gözle.

Göni geldiň bu jahanyň goýnuna,

Gelşiň ýalam,

                   dürs ýöretgin ädimiň.

Özüňden soň dowam etsin bir ömür,

Dogulaňda dünýä ýaýan aýdymyň.

          Kanagat

Ömrüň geldi-geçerligi, dünýäde,

Hemmämize täzelik däl,

                                    aýandyr.

Näçe ömür, näçe ykbal, näçe jan,       .

Bu durmyşyň gazanynda gaýnandyr.

Eneň-ataň yhlasydyr, 

                            ýollarda,

Ýörän yzyň mese-mälim bildirse-

Kenarynyň  ugrunadyr çeşmesi

Akar durar,

             Hergiz sowulmaz terse.

Dogabitdi göwün synyk bolmaýar-

Ýagmyr köwýär gaýalaryň syrçasyn.

Halas borsuň, ýumrup bilseň kalbyňda

Ömri iýýän   nyşanlaryň  barçasyn.

Abraý alsaň-

               garynjadan misil al-

Ýygnan goruň ýetsin ýedi arkaňa.

Ýagşylyk et-

Sogap ekseň ir-u-giç,

Öwezine Halyk bardyr ýalkara.

              Beýige bar…

Ýamanlygy sabyr bilen ýeňip bor.

Pesligi  hem takat bilen, ýeňersiň.

Derdiň aýdyp ötüp barýan ýellere,

Gaý ýatansoň ýene özüň diňersiň.

Şondan soňra gursagyňda yz galar

Tyg yzynyň galyşy deý galkanda.

Köşeşersiň,

       Umman oduň söndürer,

Dag göterer ýüküň bolsa arkaňda.

Ýagşylyga ýüzüňi tut ýeňlärsiň,

Beýige bar,

Gol ýaýradyp örňärsiň.

             Deňeşdirme

Sen-ä damja,

Olam umman

Tapylýarmy senden ganýan,

Ummanyňky ýaly joşgunyň  barmy !?

Möwjäp ret edýäňmi käte kenary !?

Ol gara dag,

Sen bölek daş,

Boýuň barmy göge boýdaş.

Ne gaýaň bar,

Ne-de başyň dumanly.

Şu günüň bar,

Gelejegiň gümanly!?

Umman –

        dünýäň keşbin alýar,

Dag –

          heňňamyň  keşgin alýar,

Ownuk-uşak böleklenen  parçany

Harasatdan öňürti daşgyn alýar.

    

         Durmuş bolsa…  

Adalatmy!?

Adalatyň gara gőrnűm yzyndan,

At gaýtarym ýerden sesini eşdip,

Gidip barýas,

Muňa durmuş diýerler,

Adalat-a atly,

Senem pyýada.

Durmuş bolsa, őz kanunyn ýőredýär,

Ajy, sűýjűsinden kemsiz doýryp,

Baş egeni őz yşgyna hőwűr edýär.

Gőnűni ýepbekläp,

                          Oňy:ny saklap,

Egrini goraglap, dogryny kaklap,

Ilkibada,  togsan dűrli oýun edýär,

Enter-pelegiňi kemsiz őwűrip,

Uşakgőz elekden eläp, sowuryp,

Gazanynda gurşun kibi eredýär,

Şeýdip,

            “mahmal” akabasyn dőredýär,

Ylykdyryp ýaldyr-ýuldur alyna

Ahyrsoňy,

Öz ýolundan ýőredýär.

              Seniň yşkyň

Seniň yşkyň –

                 Gujurymdyr,

Ykbalyma gurbat beren.

Yhlasymdyr —

                   Gursagyma

Nika bilen guýlan kerem.

Seniň yşkyň,

Gursagyma,

Howur berýän ýagtylykdyr.

Ýaşlygyma höwũr bolan,

Sahawatly ýagşylykdyr.

Seniň yşkyň —

Umytlarym,

Jigerimden gaýnap çogan.

Ak gunduz deý ynanjymdyr,

Ylhamymdyr dynman ýagan.

Seniň yşkyň –

Gujurymdyr,

Ykbalyma gurbat beren.

Yhlasymdyr —

Gursagyma

Nika bilen guýlan kerem.

 
Seniň sada yşgyň bilen

Seniň sada yşgyň bilen,

Seniň wada-ähtiň bilen,

Bildirmedi bu ýollaryň egremi,

Bildirmedi bu sallaryň agramy.

Gidip barýas egin-egne diräp.

Ertirine uçup barýas,

Kä ýöräp,

Bile geçýäs al şapakly

Ömrümiziň ýoluny,

Öwrüminde,

Aýlawynda aýak çeker ýalymy?!

Gidiberseň taplaýandyr,

Synalaryň berkeýär.

Baş egeni apalaýar,

Kerwenine tirkeýär.

Çekip barýas ỳaz gũnleriň

Owsarynyň ujundan.

Şeýde-şeýde,

Duýmandyrys arkadag,

Geçip barýas bize meňzeş

Ýaşlygmyzyň duşundan.

                  ***

Dűnýäň yşky uçgun seçip  gőzűňe

Kalbyňa ýagypdyr muhabbet bolup.                               

Yşgyň, ýűregimiň taryna kakyp,

Mukam dőretmese bilmen, ynjalyp.

                 Y h l a s
Çyrag bolup ykbalyňa,

                           mukaddes ojagyňa,

Ýüregimi pena edip,

                           şahandazyň bolmasam.

Togap edip, Käbä deňän

                            sahawat-saçagyňa,

Mährim gatyp, bu ýollarda

                            arkadagyň bolmasam,

Söýme meni mele saçym,

                            kaddy- kamatym üçin.

Ýazlaryňy ýazym saýdym,

                              gül-pürçükler beslenip,

Ruhubelent çuň kalbyňda

                               owazlanyp, seslenip,

Günleriňe asal gatyp,

                               ruhlanyp, höweslenip,

Göwün atly toýhanaňda

                               yşk çyragyň bolmasam,

Söýme meni sary meňiz

                               roý-alamatym üçin.

Ak  çabga men, ak nur bolup

                               ineýin bossanyňa,

Müdümi taý bol ummanda,

                                  ýüzýän ömür salyma,

Yşk siňdirip yhlasymdan

                                  çitilen gül haly:ňa

Göller bolup, ýüregiňde

                                  örkli bagyň bolmasam,

Söýme meni näzik ellem –

                                  kepder ganatym üçin.

Mukamlaryňa teşne men,

                                    kak dutaryň taryna

Şazadam sen, Aýyň bolup

                                    baraýyn huzuryňa,

Sen – yhlasym, men — myradyň,

                                    dönüp seniň  ýaryňa,

Aýdymyňa sesim goşup,

                                    edil özüň bolmasam,

Söýme meni aý jemally,

                                    gűl  deý syratym üçin.

                    ***

Dilime şan bolup,

                   erkime goýman,

Sözlerim sen taýa joşup akyp dur.

Goýazy tümlügiň ak saýawany –

Tüýnükden nurana Aý gaş kakyp dur.

Dymmasana,

          didäm, gezek seniňki,

Aç tämiz ýüregiň düwünçegini.

Diňläýin per bermän aladalara,

Arzuwdan dolduryp göwűnjigimi.

Gel, göter göwnümi,

                     kötel ýollarda,

Tukatlyga duşup tazygan çagym.

Bilseň, äleme-de ýagtylyk gerek,

Gel, bile ýakaly

Yyşkyň çyragyn.

                 Aýa meni !

Aýa meni!

Aýaňdaky gülüň men,

Saňa bagly ýaz deý sada görmegim.

Jübütligi gumrulara göz edip,

Ýazlagyňy yhlasymdan gözlegin.

Höwes bolup aksyn mähir silimiz,

Dyz epmesin, hergiz ömür kerweni.

Saýrap-saýrap aşyklary kökerýän

Bilbilleriň arasynda gör meni!

Gara göz ýar!

Sähetli gün dakypdyr,

Barmagyma seniň ömür halkaňy,

Asman bolsaň meniň tämiz daňyma,

Men ykbalyň iki dünýä ýalkany.

Aý yşkyna gözlerimiň şuglasy,

Ýanyp-ýanyp jigeriňe çog bolsun.

Ak bagtyma dolan ýeke pursatyň,

Ykbalymda bir ajaỳyp çag bolsun.

         Yşk lälesi

Sen — ýaşlygyň owsuny,

Göwnüň ter,

Ýaňagyň ter.

Naşyja yşk dessesi,

Gözüň – uçgun,

Sözüň — ter.

Jigeriňde gaýnaýar,

On ýediniň mukamy.

Saňa altyn gapysyn,

Açmyş söýgi dükany.

Syratyň — peýker,

Melek,

Goluň — kepder ganaty.

Guş boýun,

Simap beden,

Sende yşkyň kamaty.

Gülälek,

Al çigildem –

Ýazyň elwan halysy.

Törümiziň bagty sen,

Kalbymyzyň lälesi.

           ***

Gel, otur gaşymda,

Diňle,

Saýraýyn.

Kalbyňa hoş mukam bolup ýaýraýyn.

Geçirme duşuňdan,

Etme bahana.

Bu günler meňzeýär

Baharystana.

Barmaklarym-şana,

Saçyň daraýyn.

Dymmasana didäm,

Cog bol,

Eräýin.

Yşykla kalbymyň,

Penjiresinden.

Omrüme ömür ber,

Ýar!

Höwesim sen!

       *  *  *

Ýör, çykaly ala daglaň gerşine,

Gol  tutuşyp,

Käte  pessaýja uçup.

Bakybersin özüm deýin gözeller,

Gabanamok.

Gabanç — söýgüde uçut.

Gowşur maňa,

Yşkyň dagyna galyp,

Erkinlikde ýygan yhlas çemeniň.

Ýedi yklymyň baýlygyna deňemen.

Buýsanç bilen boýna dakan ynamyň,

     Seniň  ýanyňda

Men seniň ýanyňda –

Ýanyňda wagtym,

Ýazylyp-ýaýraýan çaga mysaly.

Arzuw-hyýallardan merdiwan ýasap,

Göge gol uzaýan-

Ýetäýjek ýaly.

Men seniň ýanyňda –

Ýanyňda wagtym,

Özümi şeýle bir erkana saýýan.

Iňňäniň gözünden kiçijik göwnüm,

Äleme syganok –

Özümem haýran.

       Bizi ykbal duşurdy

Tötänden däl,

Bizi ykbal duşurdy,

Sadalygyň yzy ýitmesin diýip.

Muňa gelen yz galdyrýar ebedi,

Hem jahany,

Hemem durmuşy söýüp.

Niçik bolar, günler seni tanaman,

Keseki deý biparh göz bilen baksa.

Pursatlaryň täsin yşky seriňi

Göçürmese,

Gaýtam seni ýadatsa.

Muňa gelip,

            Taýyň bilen ikiçäk,

Bagtdan nyşan goşa Gün deý saýylmak.

Ykbalyňy söýen  ýürege baglap-

Baky şertdir bir pyntykda ýarylmak.

             Ýalňyz   Derek

 

“Sensiz köýýän” –diýip sözleýär ýigit,

“Menem söýýän”-diýip pýşyrdaýar gyz.

Ýigit edep bilen ýüregin açsa,

Gözel ejap bilen dillenýär.

Ýalňyz

Derek otyr diňläp aşyk-magşugyň,

Ähti-peýmanyny,

Ýürekden çykan,

Kümüş şelpelerin ykjadyp çar ýan,

Ýüzüni öwürip  olara bakan:

                      “Sähetlisin seçip şowly günleriň,

Ömrüň altyn toýun tutuň tizden-tiz.

Tamdyra gyzanda ýapylýandyr nan,

Ýakan alawyňyz sönmesin, hergiz!

Ykbalyň öwrümli ýol ýakasynda,

Gyssanyň!

Men ýaly galaýmaň ýalňyz!”

 

 

         Küýseýän

Asmanyma ülker bolup ýazylan,

Baharyň ak öýmesini küýseýän.

Gunçasynyň sandyjagy çyzylan,

Ýazyň göwher gaznasyny küýseýän.

Hoş mukamy — şirwan perdäň sazyndan,

Duz tagamy — perişdeleň nazyndan,

Tebigatyň böreňleýän howzundan,

Owuz süýdüň gaýmagyny küýseýän.

Ýaňy gitdi,

               ýel çalanok tozuna,

Göwnüm diýýär “Bakaýsady yzyna”,

Goja dünýäň demi ýüpek gyzyna,

Boýdaş bolsam,

                       huzuryny küýseýän.

Hörpün u:nap bossanyna uýanym,

Gadamyny messanyndan duýanym,

Ak dünýäme behişti nur saýanym,

Döwranymyň ýazlagyny küýseýän.

Egnindäki ýapynjasy parçadan,

Kemeri bar, ýaşlyk deýin arçadan.

Diýarymyň ýollaryny torç eden,

Gül Baharyň nazaryny küýseýän.