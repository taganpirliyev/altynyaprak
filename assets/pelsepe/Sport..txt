Sport.

 

Sazy:

Röwşen Nepesow.

Ýerine ýetirýän:

Bagtyýar Gutlyýew.

Howandarym iline,

Hemaýatly melhemli,

Sagdyn durmuş, sagdyn añ,

Sözleri şypa emli.

Melhemleriñ mekany,

Sport ýolun saýlaýar,

Arkadagym iline,

Saglyk, sogap paýlaýar.

Göreldämiz Arkadag,

Berkeýäris sportda,

Türgenleşip, ýaryşyp,

Sagdyn Diýar şöhratda.

Saglyk başyñ täjidir-

Jany saga ýol uzak,

Saglyk ömri ýaş eder,

Sporta gelse gezek.

           Saýrasyn

Sözi:Aýgül Pirliýewa.

Sazy:

Röwşen Nepesow.

Ýerine ýetirýän:

Bagtyýar Gutlyýew.

Türkmen ýüreginde uçmah Diýarym,

Görküňi taryplap diller saýrasyn.

Geljegi nazarlan tutumlaryňda,

Röwşen bagtyn tapan iller saýrasyn.

Gülleriň şasy deý parlap açyl sen,

Müşki-anbar bolup dünýä saçyl sen,

Altyn pyýalaňdan ylham içilsin,

Şahyr ýürek, şat bilbiller saýrasyn.

Daglaryň başynda ak bulut oýnar,

Zamanaň şowhuny göwünde gaýnar,

Janym Türkmenistan, bagt seni saýlar,

Watan waspy düşen ýollar saýrasyn.

Maksatlar päkize, göwünde aklyk,

Her günüň şagalaň, söýdügiň şatlyk,

Ýollaryň berkarar, iliň abatlyk,

Daglaryň heýjany siller saýrasyn.

Boz ýagyş waspyňy sazyna düzer,

Bagtly asmanyňda humaýun ýüzer,

Göterlen ykbal sen, sen Hakdan nazar,

Galkyna-galkyna diller saýrasyn.

     Aşgabadym – ak bagtym

Howalanyp gaş kakýaň,

                               ucup barýan ak guwa,

Göýäki aýly agşam             

                               merjen gaçypdyr suwa.

Seýilgähleň – yhlasym,

                               golun beren arzuwa,

Sen dünýäniñ ak guwy,

                               mermer säher Aşgabat.         

Ýürekleň gürsüldisi  

                            gujagyňda sazlaşýar,

Gül topragyň goýnunda

                             ruhy dünýäm ýazlaşýar.

Juwanlaryň jülweli,

                             guş dilinde sözleşýär,

Aşyklaryň arzuwy,

                             mermer şäher Aşgabat.           

Umydym – gijeleriň,

                               gündizleriň höwesden,

Didaryň küýsäp bu gun,

                             dogan gelýär alysdan.

Asudalyk ýollaryñ

                              görünýär il–ulusdan,

Bitaraplyk münberi,

                             mermer şäher Aşgabat.

Gallaçy babadaýhan

                      kerwen beslär ýeňişden,

Halyçy Hallygözel

                              keşbiň çekýär nagyşdan.

Bagtyma meňzär gökde,

                              çüwdürimler kümüşden,

Akar suwuň aýdymy,

                               mermer şäher Aşgabat.         

Çar ýanyń köşki-eýwan-

                                  beýik ruhuń gözbaşy.

Açyk gapyň dünýäniň

                                  sarpaly hyzmatdaşy.

Sezdegähim Watanymyň

                                  ganaty – humaý guşy,

Ak şäherim – ak bagtym,

                                  mermer şäher Aşgabat.      

                     Borç
                                    

Altynsow saçlary nurly kuýaşyň,

Kirpigme çolaşyp, oýun-baz edýär,

Erkana Watanda bu göwün guşum,

Yerde güle, gökde Aýa näz edyär.

Yşkyňdan melulam,

                        ýaz gujagyňda,

Ummanlaryň içre tolkunyň menem.

Watanym — gursakda ýüregmiň sesi,

Abraýyňa şärik — galkymyň menem.

Ýaşaýşyň manysyn onki süňňümden,

Syzyp, saldarladym

                               baha, gymmatyn.

Gaýry zat ýok eken Watan parzyndan,

Şoldur kesgitleýän ömrüň hümmetin.

Köküňe  kök urgul-

ata pähmi bu,

«Guramajak bolsaň kökden aýrylma».

Örküňe  örk bolgul-

 Peder ündewi,

«Azaşmajak bolsaň örkden aýrylma».

Watan hyzmatynda gaýymlyk üçin,

Süňňüňi päklige eýlemek lazym.

Mertebä göteren  paýhas dünýäsin-                     

Söýgülemek lazym,

                         söýlemek lazym!

Watan ojagynda nar bolmak üçin,

Gaýratyň daglar deý berkden gerek.                

Peder wesýetine amal etmäge,

Goçak ýürek gerek,

                              çyn türkmen gerek.

 

 
          Bitaraplyk nyşany

Al-asmanyň owadan al şapagy,

Ertire päk jümle, ak daňa many.

Pirli tamdyrlardan çog bolup çykan,

Ömrüňe hödürlän mukaddes nany.

Rahatlygyň özi kimin esgerin,

Watan ykbalyna gatylan jany.

Ojakdan ojaga mähir paýlaýan,

Goňşyň goňşusyna uzadýan jamy.

Törlerde gurulan  sallançaklarda,

Üwrelýän balalaň ajap dessany.

Ine, şular baky bagty türkmeniň,

Bitarap döwletiň Beýik nyşany.

            Küýseg

Ädim urýan.

Gaýry köçe,

Saýry il.

Gaýda-gaýmalaşyk töwerek-daşym.

Siňip barýan,

Garylýaryn mähellä,

Akymyň badyndan aýlanýar başym.

Bu illeriň kada-kanuny başga,

Dessury-da başga,

Tanyş däl maňa.

Göräýmäge bar zat gülala-güllük,

Emma ýürek gysýar,

Boşlukdan ýaňa.

Ýürekde ganat ýok,

Ädimde bat ýok.

Hyýal Diýar sary-

Galkynýar synam.

Ýekeje gün del ülkeden örlesem,

Küýseýärin seni,

Watanym — hanam !

 

                         Hatyra

Heňňama duwlanan ýowuz öwrümde,

Goja taryh otyr çal başyn tutup.

Gatlak-gatlak ýyllaň ar meýdanynda,

Gökdepäň ynamy asmana ýetip,

Ýeňilmez bolupdyr il merdanynda.

Çökerip bolarmy başy belendi,

Syndyryp bolarmy ruhy belendi ?!

Bu toprakda dörän mertlige bakyp,

Gana suwsan duşman seri elendi.

Heňňama duwlanan ýowuz öwrümde,

Taryhyň bir pursat diňşi görünýär.

Daňdanakanyň hem

Garrygalanyň,

Ýeňşi görünýär.

…ýöne armanly

Namut giden janlaň Watan ugrunda,

Bakyýet ýoluna siňşi görünýär.

Türkmen ili ezizleýär, ýatlaýar,

 “Watanyň ykbaly-meniň ykbalym”

Diýip jeňde baş goýanlaň atlaryn,

          Heý, undup bolarmy borjun haklany,

Hemem tutanlary Allaň hak ýolun.

Unutmalyň !

Baş egeliň, diriler !

Şu gün üçin, geljek üçin, tug üçin,

Beýik Taňra, hem topraga birigen,

Zalymlyga böwet bolan, bek bolan,

Ganymlygyň jigerine ok bolan,

Merdi-merdan ömürleriň öňünde.

Döwürleriň hatyralan, sarpalan-

Mert pederleň, batyrlaryň, gerçekleň,

Parlap galan ruhlarynyň öňünde,

Togap eýläp, dyza çöküň diriler.

Aýat okap, baş egeliň.

Dur olar,

Beýik Watan beýikligniň deňinde.

           Dowamaty bol
Täze ýylym täze bagtyň, rysgalyň,

Heniz dadylmadyk mukaddes nany.

Ykbal ýollarynda, öműr kitabnyň,

Heniz okalmadyk kyssa-dessany.

Abadan ojaklaň gyzgyn mährinden,

Aklyk paýlap geljek aýlar-günlere,

Ilimiz ulaşyp sowulmaz ýaza,

Diýarym beslensin elwan gűllere.

Şükürüň, ynsabyň, takat – sabyryň,

Ölçegi-ýürekleň kanagaty bol.

Täze ýylym ruhubelent tűrkmeniň!

Öműr ýollarynyň dowamaty bol.

Bosagadan ätle, päk niýet bilen,

Bagtyýar ojaklaň çoguna ýylyn.

Garaşsyz Watanym – Tűrkmenistana,

Gadamyň mübärek, eý Täze ýylym! 

 Mähirden gurulýar Watan bu ýerde,

  

Mähirden gurulýar Watan bu ýerde,

Mertebe diýip  hallan atýanlary bar,

Il içinden çykyp,

Dűnýä ýygnaman,

Baýlygy kesbinden tapýanlary bar,

Mähirden gurulýar Watan bu ýerde,

Kalbynda  ýurt toýun tutýanlary bar.

Ilini abraýy bile beýgeldip,

Öműrden soň őmri utýanlary bar.

                            

                  Nowruz baýramy

Gel, Nowruzym wasp eýleýip, Türkmeniň bagt binasyn,

Zemin ýüzün güle büräp, anbar ysly müşk bile.

Ýüreklerden ylham içen, bagtyýarlyk  daragtyn,

Parladyp reýhana ýetir,  ataş-u-nar  yşk bile.

Nowçasyny aç gülleriň, üfleýip doga demiň,

Mežnun bolup seň yşkyňa ýanyp dur goja Zemin.          

Wasp eýleýip Watanymy, dillerde dessan deýin,

Aýlanyp çyk oba-kendi, dag-ummany deşt bile.

Gül ýakaly parça donuň, ýap türkmeniň düzüne,

Dowar-mal örňäp baýnasyn, bal gat süýt-owuzyna.

“Humarala”, “Dagarmany” goşup Şatlyk sazyna,

Ýaňlandyryp bu sere gel, ýürege ataş bile.

Gel, Nowruzym, gel, saz çalyp, goşul göwün joşuma,

Gül husnuňdan serpaý paýla, goja- juwan, ýaşyna.

Sahabatyn mahabatlap Altyn Asyr başyna,

Täç et türkmen Diýarymy tagt-u-eýwan köşk bile.

 
                Geregindedir

Bugdaý söz ynsanyň göwün suprasy,

Mylaýym ýylysy çöregindedir.

Salama getirer duzuň sarpasy,

Dostuň dogan bolan yragyndadyr.

Il-güne söýenseň daýanar egniň,

Ylham, hyruç getir şuglazar günüň.

Abraý-mertebeli il gerçeginiň,

Gadyry-gymmaty geregindedir.

Ynsabyň ýolundan gitseň her çende,

Harasat eglenmez kalbyň çetinde,

Ykbaly göteren mynajatynda,

Ýañlary ýolunyñ çyragyndadyr.

Şowlulyk ýoluňa nazaryn salsa,

Ak nura gark eder, ykbalyň gülse,

Ruhuňy beýgeltmek golundan gelse,

Zybanyň saýragy ýüregindedir.

          Türkmen kalby

Ýalkanan milletiň sarpasy uly —

Türkmene ýetipdir bagtyň ulusy,

Gözüniň agy hem garasy bolup,

Garaşsyzlyk bilen arşa göterlen,

Ykbalynyň röwşen çyrasy bolup,

Dünýä ýalkym saçýar tűrkmen halysy,

Haly-yhlas,

                   mähir söýgä eýlenen,

Haly- arzuw,

                   hyýallaryň öýdűmi,

Dűnýä heňin ýűregine sygdyran,

Bagtyýarlyk eýýamynyň aýdymy.

Haly-paýhas,

                     dana serde durlanan,

Haly-sapa,

                  geler durar gűl ysy,

Aryn — eriş, argaç eden namysyn,

Milletimiň ýüreginiň ýylysy.

Türkmenleriň ykbalyna Hak beren,

Haly-serpaý,

                    ömre çiten çitimin,

Ýollaryma gudrat bolup saçylan,

Haly — görki bu döwletli Watanyň.

Ylhamyma joşgun bolup gatylan,

Haly umman,

                     gözel kenary, dűzi,

Ýer ýüzüne sahabat nur eçilen,

Haly-türkmenimiň nurana ýüzi.

Türkmeniñ halysy-tylla kuýaşy,

Dulundaky lowurdaýan al şapak,

Ol şapak eneleň gözüniň nury,

Gamyş barmaklaryň döreden düri,

Watana baglanan ylahy sapak.

Altyn gelejegi berip dur salgy,

Haly-

       Türkmen kalby,

                               milletiň kalby.

       Mähir çeşmesi

                 

Watanym!

Seň  derýalaryň galkymly,

Çeşmeleriň-

               gökden inen ýaz sesi.

Aýdymlaryň aşyk kalbyna siňen-

Ilki söýgiň şöwurdysy, lezzeti.

Ýigdelýär ýüregim seniň goýnuňda,

Irginsiz saýraýan guş sesin diňläp

Sen meniň kalbyma siňip gidipsiň,

Bagtymyň keşbine-

Käbäme meňzäp.

Gaýyp,

       galkyp, galkyp,

                          käte pessaýlap,

Mawy asmanyňa ganat goşdugym.

Watan!

Sen ykbalyň mahmal gatyna

Bahar bolup ýagýar-

Bägül ýaşlygym.

          Şasy bilen

Ýer, Gögüň yşkyna  meňzär-

Dag-düzi, sährasy bilen.    

Perzent saňa ömür berýär-

Umydy, yhlasy bilen.

Ýalkaýyp söýse Ene ýer,

Şeýdip döreýär seneler,

Milletiň gory tanalar,

Tutumy, toý-bady bilen.

Heserlen, dünýä heserlen,

Çyn mala gala: keserler.

Galadyň gäbin asarlar,

Bir gara apbasy bilen.

Akaryň bady — özünde,

Aýdym owazy — sazynda,

Yşk uran aşyk gözünde,

Bagt ýüzer kalp şasy bilen.

    …diýýärler    

 

Sen türkana dýýär,

Öňýeten kişi.

Sada sen diýýärler,

Garrysy ýaşy.

„Köpbilmişirägem,

Bolmagyň gerek”.

Akyl satýarlar äň,

Etmäge derek.

Olara düşerden,

Aklym sada.

Men sada ýürekli,

Guşmykam, ýa-da?!

      Eger, gelsem…

Eger, gelsem…

Umman bolub-a bilmen,

Bolup gerin, derýalaryň daşgyny.

Ýaňy atan daňyň sazyna garyp,

Getirerin Badysabaň yşgyny.

Eger, gelsem…

Gara dag bolup bilmen,

Gaýa borun goýnunda bürgüt ýerlän.

Sada kalbym asman bolar güneşli,

Ýöne hiç wagt,

Gök bolmaryn ümezlän.

                 Bereket
Türkmeniñ janypkeş sähralaryna,

Sahy dünýä saçagyny ýazypdyr.

Ummanyñ çaýkanýan tolkuny bilen

Ýaşaýşa suwsan teşnäni ýakan,

Ak güneşiň tylla ýalkymy bilen,

Bir däne műňläpdir,

                    rysgal ýagyp dur.

Mahmal howa bilen,

                    kűműş suw bilen,

Bäş műň ýyldan aşyp, şinelän bugdaý,

Dogduk Watanymyň maňlaýyn öpűp,

Alnynda  műdűmi Gűn bolan bugdaý,

Il- gűnűň göwnűnde doklugy ekip,

Bolelinlik bolup, şan alan bugdaý.

Ýaşaýşyň örküsiň,

                              zerli gulpaklym,

Sen — ömrűň dowamy,

                        dűnýäň dowamy,

Sen mukaddesligi, ýerden ýöränleň,

Şanyňa okaýar töwir-dogany,

Sen behistden çykan,

                                seni görenler,

Mertebaňi  Gün deňinde tutandyr,

Seniň bereketiň – beýik Watandyr.                                  

Döwrüň paýhasy – bugdaýly umman,

Dűnýäme ýazyldy tűrkmen saçagy,

Nanyň gűn keşbinden dideler gandy,

Tűrkmen gudratynyň,

                    gaýrat,

                                dogmunyň,

Ģawy alaw bolup, tamdyrda ýandy,

Ak bugdaýly meýdan  – Watan gujagy,

Ak çörekli halkym – bagtyň guçany.

2004 ý.

        Türkmen gawuny

Şirin nabat,

                 asal gawun,

                                   bal gawun.

Behiştiň Zemine seçen hünjüsi

Lezzetiň serpaýdyr teşneýi jana

Aşyklaň ilkinji posasy deýin

Datly köwser bolup damdyň dahana

Şygyr ýazar seniň şöhrat-şanyňa

Bir dadymda  ynsan ähli, şa, dana 

Zerli şelpesi sen nurana Günüň

Üç dogan — üç çugdam tyllaýy çigit

Goşa tumar dakyp gämijeklerine

Ýerden dömüp çykan uçmahyň nazy

Biýara asmanyň ýyldyzyn çigip

Zemine getirýär jenneti ýazy.

Şirin nabat,

                  asal gawun,

                                    bal gawun,

Eçilen hezzeti Perwerdigäriň

Müşki anbar ysyñ serhoş eýleýir,

Altyn Güneşimiň nuruna gaýnan

Jenneti nygmat sen – müñ joş eýleýir,

Datmadyk armanda, galdyrýandyr ät

Käseläp,

              dilimläp,

                            Mezidi ýatlap

Iýenler şanyńa  kylar salawat.

Ak gaýma tahýa dek, pyýala berip

Bal-şerbet içirer köwser lebinden.

Gözel tebigatyň röwşen çeşmesi

Güneşiň deminden,

                              daýhan derinden

Türkmen saçagynda — datly Waharman

“Gök gürbek”,

                    “gülaby”-

                                 sähraýy epdek,

Tebsiräne melhem,

                                dertläne derman,

Tirpildär ýel degse göýäki deprek.

Şirin-şeker,

                 asal gawun

                                   bal gawun

Nogul-nabat küýsetmez sen ynsana

Owal-ebet nygmaty sen türkmeniň,

Şu toprakdyr Ata Watanyň seniň,

                            Tereñ-tereň, datly “waharmanlaryň”,

Göwün hoşy,

                     saçagynyň küýsegi,

Dünýä baglan soltanlaryň, hanlaryň.

Yklymdan tapmarsyň gündiz çyraly,

Datly gawun,

                   asal gawun,

                                       bal gawun,

Ýakymyň mukamy,

                                heňi hoş günüň,

Desterhan arzysy,

                             süýjülik jamy,

Sen türkmen iliniň,

                               şirin zybany.

             

 

                     Bakylyk

Set müň gowga dözen asylzadalar,

Mertlik-berklik ojagynda taplanýar

Watan üçin baş goýanlaň atlary

Mizemeýär,

                    il içinde ýatlanýar.

Unudylmaz ýürek gürsüldisinden

Ata Watan senasyny düzenler.

Ömürlerin gaýyk edip gaýlaryň

Ummanyndan ak daňlara ýüzenler.

Unudylmaz läle reýhan güllere

Al ganyndan gyrmyzy reňk çaýanlar

Halallygyň,

                   ygraryň ar namysyň

Binýadyna gara başyn goýanlar.

Ata Watan dyza çöküp baş egýär

Togap edýär nämut giden janlara

Gara günler — tilsimi ak ýyllaryň

Jebisligi öwredýär ynsanlara

        

Sazy: Myratgeldi Baýratgeldiýewiñki.

       Minnetdarlyk aýdymy

Saglyk bolsa — ömür uzak,

                                   ýol uzak,

Saglyk bolsa — beglik bolar Jahanda.

Il saglygy ýurt genjine barabar,

Ser saglygyň köşgün gurýan Watanda.

Sagdyn nesli goraglaýar sak durup,

“Ene mähri” ganatynyň astynda.

Göwünleri perwazynda galkdyryp,

Bagt parlaýar bu Galkynyş paslynda.

“Adam baş aladam”- diýýän ülkede,

Saglyk-göwher täji abadan iliň.

Başa döwlet gonar,

                          Ruhy ýalkasa

“Dört müň dört ýüz ýaşan Lukman Hekimiň”.

Sabalaryň ganatyna atlanyp,

Galkyp barýan Diýarymda Jennet bar.

Haýyr-sogap,

              Saglyk paýlap iline,

Prezidentim!

                               Halkym Size minnetdar.

           Dilegler

Şatlanyñ, hoş owaz götersin seri,

Gülki bilen bezäñ,

 bu ene Ýeri!

***

Säher çagy nura ýuwup ýüzüñi,

Aman-esen gowuşdyñmy durmuşa?

Salamat sen,

Bereket bar aşyñda

Diýmek, baý sen–

Göwher jyga başyñda!

***

Kalbyñyzda ýaz ýylgyrsyn adamlar,

Säher örläp, sabalara sygmañ siz,

Ýaşaýyşda gül-gunça deý açylyp,

Mähir doly gözlerden yşk ýygnañ siz!

                       ***

Bir-biregi tapan deýin ýitirip,

Dost-doganyñ gadyrynda ýeñläñ siz,

Hoş söz bilen göwünleri göterip,

Ýürekleriñ alkyşyny diñläñ siz!

                         ***

Ýagşylyk goluny uzadyp geçiñ,

Kömege mätäji goldañ adamlar!

Ir-u giç özüñe dolanyp geler,

Eden haýryñ sagdan-soldan, adamlar!

                          ***

Durmuş-bagtyñ güzeridir adamlar,

Bir- birege baryş-geliş ýatmasyn!

Göwün awlan gaýmak deýin hoş sözi

Sowgat ediñ ýagşylykda ýatlasyn.

                           ***

Durmuş-dünýäñ ýüregidir adamlar,

Dogulýan gün-

Saglyk, bagty getirsin,

Her adamyñ ýüreginiñ töründe

Perişde deý ýagşy niýet otursyn!

                            ***

Diñe mylaýym söz golun uzadar,

Götär ykballaryñ batan salyny.

Gyzgyn mähir bilen eredip bolar

Ynjan ýürekleriñ küti garyny.

                             ***

Aýna kimin durlap kalbyñ nepesin,

Göz üstünden orun beriñ şatlyga.

Giñden açyp kalbyñyzyñ gapysyn

Aýdym diñläp dolanyñ siz ýaşlyga.

                       ***

Aýdym gollaryñda kürege batdyr,

Durmuş akymyna siñen halatyñ.

Owaza gol berseñ kalbyñ abatdyr-

Aýdym güle bürär köñül ýaýlasyn.

                      ***

Ýaşlyk deý ýaşaýşyñ yşgyna düşüp,

Diñläñ!

Yşkyñ ýürek owazyn diñläñ!

Suraýy dünýäniñ perişdesi deý

Ganatlanyp uçup,

Gamak deý ýeñläñ!

   

 

    Bagtly asman

Gül ýüzüňde güneş gülýär,

Durulygyň,

Açyklygyň gadryny,

Ynsan bilýär,

Zemin,

Tebigat bilýär.

Durnalaryň ýüzüşinde,

Jemlenipdir dogumlar.

Ak bulutlar — göge zyňlan,

Ak telpegi oguzlaň.

Gündizler – düri derleriň,

Gijeler – hazynadyr.

Ak şäherim Aşgabadyň,

Yşyklary uz hatar,

Meger, budur yşky oduň,

Ýyldyzlar ýeri tutar,

Düşüpdir gül Watanyma,

Belent Asman alysdan,

Adamlaram bagtly welin,

Hasam bagtly Asman!

           Togap

Kiçi bolup, uly hakda,

Egsik bolup, doly hakda,

Ýodalaryň başyn bogup,

Birleşdiren ýoly hakda

Sözlemekde güzap bar.

Binýady — Hak saýasynda,

Dowamaty — maýasynda,

Diýarymyň howalasy,

Köpetdagyň gaýasynda,

Sowalyňa jogap bar.

Gülki-ganat,

Gözýaş-jebir,

Dana sere paýhas  höwür,

Mertebeden münber ýasap,

Beýgelmäge Altyn döwür,

Zamanama togap bar.

        Oguz taglymy

Asuda asmanyň – husny jemalyň,

Ýyldyzlaň başy jem,

Toýuň toýlaýar.

Ykballar gül açýar,

Döwletli döwran-

Dünýäde ýeke-täk Bitarap Diýar.

Erteleriň aýdyň,

Dynçlyga sary.

Aýgytly gadamyň äşgär çar ýana.

Ynsanperwer ýolly adyl döwletim,

Köňüller püre-pür haýyr-yhsana.

 Bitaraplyk  bina —

Buýsanç binasy.

Howalaly başym asmana ýeten.

Bagtly asmanyňda Galkynýar tugum,

Ýollaryň ileri,

Bitarap Watan.

Hoşniýet,

Hoşmeýil,

Bitarap Diýar.

Jebislik ýollaryň  peder tagzymy.

Belent mukam bolup dünýä ýaň salýar,

Oguz han atamyň gadym taglymy.