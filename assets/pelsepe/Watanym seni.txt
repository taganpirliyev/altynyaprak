Watanym seni

Janym diýip söýsem-de men,

Az görýän Watanym seni.

Şatlyk, buýsanjymda görýän,

Özgerýän Watanym seni.

Guwanar men, nur saçaňda,

Aýlawda atyň ucanda,

Gunçalap güller açaňda.

Ýaz görýän Watanym seni.

Arkadagym ganat geren,

Altyn zaman peşgeş beren.

Aýdymda ýaňlanyp duran,

Saz görýän Watanym seni. 

           Durna hatary

Ýene-de dolandy durna hatary,

Geldi-geçer ömrüñ ilçisi deýin.

Bir salym göz ýumup,

                           pikir göçünde,

Güýz pelsepesine seýran edeýin. 

Her durna bir ömür,

                           Durna hatary,

Ýatladýar zeminde küren obany.

Durnalaryñ gykuwlaşyp geçmesi,

Durşuna,

              durşuna,

                           durşuna many.

Bir syr-a bar,

nämälim bir tukatlyk,

Ömür bilen durnañ aralygynda,

Çözülmedik matal ýatyr, adamlar,

Durnaly güýzleriň sarylygynda.

Akrapdan soň kükräp-kükräp gelen gyş,

Durna göçün ýola salan mysaly.

Göwnümemi?!

Ýagýan sary ýapraklar,

Adamlaryň  ykbal ýazgysy ýaly.

Durna bolup uçup giden ömürler,

Indi gaýdyp bize ýüzün öwürmez.

           Ýaşlygyñ sesi

Uly ýoluň boýy,

                     Otyryn synlap,

Dynman gatnaw edýär  her kim bir ýana

Pikir  alyp gaçýar otuz ýyl yza,

Biparh nazar aýlap geçip barýana.

Otyryn ýaşlygyñ yzyny synlap,

Deñ-duşlar jüýje deý seçildi gitdi.

Ýyllar  akyp gitdi,

                          Durmuş gapysy,

Her kime bir hili açyldy gitdi.              

Howalasy belent ýaşlygyñ sesi,

Ýürege ýetişýär alys bir ýerden.

…Duralgañ çetinde duran ýigidiň

Didesi mähriban duýman giderden.

Şol juwan keşbiňi,

                           ýürege dolan,

Aňym göz öňüme getirdi ýene.

Eziz ykbalymyñ ýalñyz hemrasy,

«Ýaşlyk bizde düşledimi?!»”- diýsene.

Bir togalak gar sűýşmegi mysaly…

     

Bir togalak gar sűýşmegi mysaly,

Asmanda ýűzűp ýőr läheň ak bulut.

Synlaýaryn, bu behişti ahwaly

Täsin gőzelligiň ýesiri bolup.

.Gyşyň gűni,

Ýőne asman gysganman,

Eçilipdir, Gűneşe bir kűnjűni.

Gűrűm-jűrűm bolupdyr dűýn őýlänki,

Gők bulutlar,

Didary nur-hűnjűli.

Elbet-de, bu zanny kyrk tűýsli gyşyň,

Oýunlarnyň kyrkysynyň biridir.

Gűni gőrse, umma gaçýan Aýazyň,

Nowruza çen çűýşe gőzi diridir.

Durmuş pelsepesi

O döwürden oba göçdi bireýýäm,

Çagalar aslyşyp duranok syndan.

Gözüň gidýär juda-juda ýaşdygyňa,

Ýöne haýpyń gelýär alada dańlyp,

Ikinji planda geçen ýaşlygńa.

Hemem haýpyń gelýär birmeńzeş günleń,

Düýnüńi aparyp ötüp barşyna.

Ýańy bir çetinden giren ýaşlygyň ,

Ara açyp barýar yzyna bakman

Sańa-mańa tutdyrdymy o günler?!

Bir gün gülberiňi düwersiň hökman!

Geldi-geçer eken ömrüń şowhuny.

Çeke-çeke ýukalypdyr göwünler

Başyňa çal guýýar durmuş tolkuny

Sen boýun bolarsyň,

Alaç ýok başga,

Çünki ýazylandyr ýazgydyň  başda.

Şonuň üçin,

            muňa durmuş diýerler.

Sowalyny jogapsyzja goýarlar.

   Bu bir õmür…

Bu bir őműrdir, elbetde,

Geçmesin diýsegem, geçer.

Ýagşysam duşar, erbet-de-

Tanamadyga-derdeser.

Bir őműrlik ýalkym bolup,

Ornaşdym  kalbyň çuňunda.

Sen bile il menem, ilsiz  

Nä alaç ederin munda.

Salymsyz, őműr őlçegli,

Maňzy mizanym deňleýär,

Õmrümi çoýan ýüregiň,

Dűnýäň őzűne meňzeýär.               

      

         Ýigit kalbynyń sazy.

       Talyp ýigidiñ dilinden.

Ýigit kalbym gözelleriń içinden,

Seni saýlap-seçip,

                         bolupdyr aşyk.

Bir ýyl bäri, edil garawul ýaly,

Görene göz boldum, sańa garaşyp.

Sen bolsa, duýsańam duýmadyk bolýäń,

Büdüräp yşgyńa,  ýörün çolaşyp.

Dünýäde gözel kän,

                              ýöne, birinem,

Gözlerim görmedi sańa garaşyp.

Güş deý ykjam ýarym,

                             seýil bagynda,                       

Şu günem kän durduk, pikir alyşyp.

Kem-kemden durmuşyń tagamyn duýdum,

Hem dünýäni söýdüm, sańa garaşyp.

Asman gözlerińe ot alyp düşdüm,

Özümi ýitirdim, atsyz azaşyp,

Sagada seredip,

Bagtyma çenli, 

Durmaga kaýyl men sańa garaşyp.

                    ***

Öműr, őmre meňzärmişin,

Many-maňzy bolanda çyn,

Bize ýene őműr hakda

Ýazmak gerek, galamdaşym.

Menzil uzak, ädimiň dar.

Ýol őnmezek, alňasana   

Ýeke gezek berlen őmrűň,

Yşky deň däl her ynsana.

Ýűrek baş egse kelläňe

Kalbyň çőwűr, zerin sana.

Ýitmese ganar dűýbűnde,

Műň bolar ýekeje däne.

Öműr-őlçegli hazyna,

Aýap, harçlanmaly goruň.

Ýagşylyklar gőtär adyň,

Gőgi gőterşi deý Ýeriň. 

Parlak őmrűň őmri gysga,

Geçenden soň arzylanýar.

Hasaby jűr, nagt dűnýä

Soň, beren bar karzyn alýar.                

                   ***

Sadalagyň, ýürekdeşligiň bilen,                   

Sen maňa şähelçe meňzeýän bolsaň,

Bir perdeden gopsa ýürek sazymyz

Onda, tűýs mynasyp jübüt biz, bilseň.

                                               ***                                      

«Dünýä” sõzi dünýä dek, giń

Mähri çuňdyr ummanlardan.

Dűnýäniň dőreden syry

Juda sak eken  ańla:rdan.

Dűnýä –wagt dynman akan

Agsasaň ýol őnmez eken.

Ondan tutaşdyrlyk alan.

Watan ody sőnmez eken.

   

          Baş egdirip…

Baş egdirip, ykbalyňy

Baş egdirip õmrüňi

Durmuş juda ýeser eken, çeniňden.

Ýõne herhal, ät goýsa-da, sõýse-de

Gõz ýumup geçmedim  galpyń deńinden,

Ahyr tapdym, kelebimiň ujuny,

Aňşyryp ugradym garasyn-agyn-

Ujy bar,

őmrűmiň maňyzy kaýda?!

Durmuşyň agyr-u-ýeňilne kaýyl.

…Ýene-de şol aýdym,

Kőne sallançak,

Täze-täze őműr dűşlär goýnunda.

Utugyň omrűňdir,

                       şondan őzgesi,

Synagdyr,

Synagdyr durmuş oýnunda.

 

              Sagat on ikiň zaňy

Ýene bir ýyl  geçip barýar gol bulap,

Edil daň çygynyň bugarşy ýaly.

Sagat on ikiň zaňy bilen,

Täze ýyl,

Bosagadan ätlär,

Gel, garşylaly.

Edil şo pusat-da Kőne hem Täze,

Wagt serhetinde duşuşýar bir dem.

Şeýle didarlaşyk,

Şeýle hoşlaşyk,

Galypmyş Wagt atly aýagy ýelden 

Kime şatlyk-gűlki,

Kimlere söýgi,

Kime bagt berýär ganaty zerden,

Kőne ýyl päkize gowulyklary,

Bize goýup,

synyn gőterýär Ýerden. 

Dabaraly, ata çykýar Täze ýyl,

Wagtyň sagrysyna degýär jűp gamçy,

Gyssanmalyň,

                 Wagt őňűne dűşmäli,

Özge ýana howlukmalyň, adamlar,

Gyssanmalyň,

Bu gyssanmaç dűnýede,

Birazajyk dűşläli.  

Täze ýyl dilegňi ýerde goýmazmyş,

Ogulsyz, gyzsyza, perzent äkelsin!

Geçsin duluňyza uz gelin bolup,

Umyt asmanyndan şuglaly gelsin!

Ýene bir zat,

                   Arzuw edeýin Size,

Olam, diňe sőýgi bolup ýaşalsyn.

Kalbyňyzda ýaz ýylgyrsyn, adamlar,

Gőzleriňiz diňe bagtdan ýaşarsyn!

                     

          Ykbalmy ýa…

Syrly dünýäň gujagynda,

Elesleýär hyýallarym.

Ykbalymyň zybany men,

Erkinlik-ýürek ýollarym.

Lowurdym nyşandyr gözlä

Nyrhymy ertirim keser.

Kalbymyň näzik hüwdüsi

Maňa baş bermedik heser.

Kök bar-gujur bar, gaýrat bar,

Gollaryňy ýaýratmaga.

Gursak — mukamlar mesgeni

Zybanyňy saýratmaga.

Eý, sen dünýäň näzik gyzy,

Kalbyň neçüýn yza teser.

Giç dogulýan ýyldyzlaryň

Şöhlesi asmany tutar.

Eset, durmuş ak-garaly

Alaja deý, işim-işim.

Maňa berlen ömür paýym

Ykbalmy ýa süýji düýşüm?!

             Nebis

Käte gözüňi tutup,

Ýortup çykar öňüňden.

Ýene bir-de aslyşar,

Synyňdan ýa ýeňiňden.

Bu nähili deramat,

Bu ne täsin wakadyr.

Kölegäňi sagyňa,

Özüň sola çekedir.

Öňe düşen nebis ol,

Dertdir,

Sagatlyk däldir.

Wyždanyňdan el ýuwdyr,

Dermany ýagşy päldir.

                    

          Ýer etmek

Ýokardan ser salyp,

Dünýä bile deň,

Dem alyp oturmak daglara kada.

Topugna ýetirip deňiz çuňlugyn,

Oýa batyp otyr kiçijik ada.

Adamlara meňzeş bularyň bary,

Beýikler beýgelse-

                     nazary ýerde.

Altyn aý pos tutan oraga meňzär,

Bir zehinsiz oňa menzetme berse.

Kepderi, serçe, sar…

                 hem daşdeşen bar-

Durmuş höwesine ählisi geler.

Ýerde bir maşgala,

Gökde bir urug-

Ýöne…

Her guşuň öz sürüsi bolar.

Ulalyp kiçelmez,

Şo bir durşudyr,

Asman asman bolýar nirden seretseň.

Ýel, tupan aparmaz,

Gitmersiň ýitip,

Ýyllaň görejine siňip ýer etseň.

                                                         

            Awçy

Ol awçy,

Gözlegi üýtgeşik del zat-

Ol göwün awlaýar,

Şonuň üçinem,

Günäden azat

 

       Uçgunym galdy       

Meniň, bu ýollarda

Azabym galdy,

Yhlasym seçildi her bir öwrüme.

Adamlardan gören ýyly sozümi,

Doga deý göterdim,

Ezip göwnüme.

Saýrak bilbillerde

Owazym galdy,

Buýsanjym galypdyr dagyň serinde.

Ene topragyma bergi-parzym bar

Mähir bolup ýagýan alyn derimde.

Meniň, bu illerde

Uçgunym galdy-

Ýürek sözüm galdy azat döwrümde.

Şahyr Watanyny göterip serde,

Kalbyn ile berýär bütin ömründe.                    

            Adam bar…      

Adam bar-ýürek ýagydyr-

Zybanyndan mähir akýar.

Hoş sözde  keýpiň çag eder,

Nazaryndan bahar bakýar.

Gurluşy täsin, Jahanyň-

Dagy-düzi akly-gökli.

Mähri ümmülmez Watanyň

Ojaklary sönmez otly.

Tapawut bar  Ýer-gökde-de

Adam bar bulanyk derýa.  

Buz kalbyndan söz oklasa,

Täleýiň yranyp barýar.

            Duýmak

Gidip barýan,

Töwerek-daş çolardy,

Ümsüm ýollar ykrar edýär şahyry.

Heý, özüňi inkär edip bolarmy-

Seň barlygyň-

Meniň dünýäm ahyry.

Seň barlygyň-

Meniň dünýäm ahyry,

Ykbalymyň gatyn açdym sen diýip.

Arkadagym!

         Şygyrlamda bagtymyň

Keşbin çekdim,

Ýürek yşgyňa uýup.

            Goşgy dörärmi.

Datmasaň durmusyň ajy tüssesin,

Goşgy dörärmi !?

Ýuwutmasaň özgäň ünji-gussasyn

Goşgy dörärmi !?

Gozgalaň tapmasaň dunýäň jeňinden,

Goşgy dörärmi !?.

Sen däl,

Durmuş geçip gitse deňiňden,                    

Goşgy dörärmi !?

            

                     Tug

Tuga sezd edeniň –

                           sarpasy belent,

Başy belent bolar tug söýen iliň.

Watany tug deýin göteren mertler,

Beýgelder ýurduny,

                           beýgelder ilin!

Al-asmana götär paýhasyň tugy

Beýik zamananyň,

Özgeriş ýolun.

Tug-namys-ar,

Beýik ynam türkmene,

Ynam bilen baýdak bile dörändir-

Dört künjüne Watan sygan keramat-

Tugum!

Mertlik bilen dogulýan şandyr.

Beýiklik dogandyr sadalyk bilen-

Tug parlasa depesinde döwletiň,

Bu — milletiň barlygyndan nyşandyr,

Halk,  

       Watan,

                   Prezident-

                                 Beýik ykraryň,

Mizemejek birliginden nyşandyr.

Bagt ýoluna aýdym aýdyp barylýar-

Ýeňiş bilen ýollar ýetýär menzile-

Her tolkuny-

                özgeren ýurt jemaly,

Tugum!

Döwrüň ruhy siňmiş meňziňe.

Seni aýap, arşa göteren halkyň,

Geçmişi nur — seniň mähir deňziňe,

Nury şugla — seniň ömür reňkiňe.

Beýik Zamananyň owazy bilen,

Tuguň şuglasynda geljek görünýär,

Tugy parlak halkyň-

                         geljegi parlak,

Ýüregi galkynýan Beýik döwrüm bar.

Tug-Watanyň seri,

Tug-Halkyň seri,

Tug –döwlet,

              Tug –millet,

                            Galkynýan ömür,

Ykbaly göterip,

                  bagta ýetirip,

Bu döwür Adamy beýgeldýän döwür,

Näçe belent bolsa Watanyň tugy

Beýikdir Galkynýan Zamanaň ruhy.

          Seni söýüp…

Seni söýüp,

Öz-özüme gowuşdym,

Seni söýüp,

Maýsalap ter öwüsdim.

Yşkyń tylla şapagyna şärik men

Bagt kölünde şalyk sürýän balyk men.

Göz alnyńda bir ömürlik  eglenip,

Huzuryńda heýkel etdim kalbymy,

Seni söýüp,

Röwşen tapdy gözlerim,

Seni söýüp,

Däl men bagtdan algyly.

                   ***

Durmuş şeýle,

                  bar ýerinde bal arzan-

Ýetde-gűtdesi ýok, berse ykbalyň.

Bary-ýogy bir ykbalyň içinde,

Aýlap—őwrűp, ýene, seni tapýaryn. 

                             Pursat barka,

                   bile menzil aşaly,

Gőrűnmezdir, geçse gűnleň ýelkeni.

Asman zemin arasynda dűşläp men,

Gonan çagym ýűregiňe sal meni.

             Talyp söýgüsi.    

Gaýry pikirleri bir ýana sowup,

Men saňa sataşdym söýgi ýolunda.

Biz,

       bir jübüt gumra öwrulip gitdik,

Aşyklar diýdirdik   sähel salymda.

Ownuk-usak bir zat bolup göründi,

Talyplyk ýyllaryň aladalary.

Sereden ýerimden seň keşbiň çykdy,

Bileje uçurdyk aladaňlary.

Şeýde-şeýde,

                şowly gunleň birinde,

Toý tutduk sarpalap Beýik yşgymyz.

Indem iki bolup goraglap ýörüs,

Ynamdan dikelden  söýgi  köşgümiz.               

                 

  Adam başyna gaý…

Arman,

        wagtlaýynça iñ gowy zatlar,

Deñiñden geçirseñ öwrülmez, ýiter.

Ertir gaýtalanmaz häzirki pursat,

Ömrüñ düýne gider,

Baryndan beter.

Gününi arkalap ýaşaýar adam,

Wagt silinde akyp barýanyn duýman,

Ertirem gün dogar,

                 aýlanar durmuş.

Ýöne, dünýä  bizi başgaça güýmär.

Gaýtalap bolmaýar geçen ömrüñi,

Täzeden dogulyp bolmaýşy ýaly.

Dolduryp beýniñi,

                             ömrüñi beýgelt,

Daglaryñ örkünden beýgelşi ýaly.

Pursatlar şeýle bir,

                         şeýle bir gysga,

Bäş günlük dünýede ömür iýilýär.

Gyssanmaç dünýede iñ gowy zatlar,

Bahana dañylyp, soña goýulýar.

Adam başyna gaý,

                          hars urýar dynman,

Ömürden öñ pulum tükener öýdüp.

Ýöne, bir gideñsoñ, ikinji gezek,

Bolanok,

Bolanok yzyña gaýdyp.

          Sańa duşup…

Durmuşda, iň uly aýlawa dűşűp,

Kä ýykyp,

              kä bőkűp   kőteller sőkűp

Bir őműrlik şalyk,

şonçarak şatlyk

Hem őzűmi tapdym gőzlerňe bakyp.

Goşa tarly dutar eken őmrűmiz-

Aýtdy muny, seniň menden daş gűnűň.

Geçmişe däl,

Seň gozleriň çuňuna

Alyp gaçýar, seýle gelen ýaşlygym

Saňa duşup,

              Özgerdim men-

                               Gözlerim,

Dura-bara ak-garany seljerdi.

Sada kalbym  boş wadalaň ýelkenin

Götererden  juda-juda telperdi.

Sen weli,

          özüňi asmana çenli,

Beýgeldip başardyň gőzüm alnynda.

Hoş gylygyň bilen  baky ýerlediň

Yşga teşne ýüregimde,

                                aňymda.

Saňa duşup,

                 duýmadym men,

                                         ýyllaryň,

Maňlaýa bagt ýazyp, saýlanyp barşyn.

Ýeke zady bilýän,

                              olam seń yşgyń,

Ýüregńe deńleýär ýüregmiń urşun.

              Beýiklik

Dünýäň ýasalşynda niçiksi syr bar?!

Haýranda ötürdim ençe ýaşymy.

Beýikdir öýdenim garynja öýdeş,

Ýerden pes diýenim-

Gün bile boýdaş.

Soradym asmandan:

                      „Senmi iň uly”,

Diýdi: ”Maňa görä Zemin ýaşuly-

Dünýäniň örki ol,

                      Ol — asly gaýym

Parladyp dur meniň Gün bilen Aýym-

Göterip,

         durmuşy beýgeldip bilýän-

Adamzat ähliniň dowamyna şan.

Olar çürbaşlarda owazlanýan  heň,  

Çuňlukda — Läheň!”

Ýene-de eşdildi mylaýym äheň:

„Beýik zatlar, diňe öz-özüne deň,”