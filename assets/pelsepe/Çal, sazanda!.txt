 Çal, sazanda!

Golun çyzgap,

Mukamyñ humaryna,

Gözün sözüp çaldy sazanda ýigit.

Ýuwaş-ýuwaş ýetdi  «Ýyldyz dagyna»–

Dutaryñ üstüne başyny egip.

Gara dere batdy

«Saltyklara» çen–

Owaz alyp gaçýar, sazanda kowýar.

Kümüş perdelerde– «Humarala» heñ

Ýüregiñde gaýnap, kalbyñy ýuwýar.

Çal, sazanda!

Silkip ylhamly seri,

Diñmesin,

            ýeñlesin,

                        diñlesin ülke!

«Ak eşekli». «Ýusup owgan», «Kepderi»…

«Söýli halany» çal,

Saz söýer halka.

24.12. 2018 ý.

Dañ sazy.

Saba säher,

Penjiräniñ öñünde,

Ak sabanyñ aýdymyny diñledim.

Peýwagtyna gezip ýören itleriñ,

Şol owazdy aýagynam ýeñleden.

Diñşirgenmek bilen oñar ýaly däl,

Kalba hüjüm edýär duýgyñy gorsap.

Tebigatyñ güýji bolar ýaly däl–

Mahmal owaz barýar durkuñy örtäp.

Bilseñiz,

dañdanyñ ümüş-tamşynda,

Hüwdi owazy bar–Käbeler aýdan.

Ýöne-möne bolsa,

Ýaş gaýdyşanda,

Dañdan äpişgede durmazdy adam.

20.12.18ý.

Tanyşlaryma.

Tanyş adamlarym,

Tanyş gözlerim,

Howa, ot, suw– ýaşaýyşda kürek siz.

Ülüşi siz «il», «halk» diýen sözleriñ,

Depäm üzre asman deýin gerek siz.

Biriñiz–obadaş,

Biriñiz–işdeş.

Ildeşim siz, alyslarda sataşsam.

Hemmäñiziñ didaryñyz mukaddes–

Sada ýüregiñiz çogly ataşdan.

Didäm bilen gujak açýaryn Size,

Parhy ýok,

             haýsy dil–salamlaşsañyz.

Hornatymyñ baryn seçýärin Size,

Tanyş adamlarym, salamdaşlarym. 

Siziñ bilen il men,

Duzdan öwrendim–

Päklige eýlenen sada sözlerim.

Sözüñ tagamy deý ajaýyp kendim

Tanyş adamlarym,

Tanyş ýüzlerim.

Ýürekdeşlik.

 

Maña juda ulumsydyr öýtmäñ,

Käte-käte çaga ýaly sada men.

Çagalygyñ dünýäsinden bezikmän

Şady-horram bolup bilýän ýadaman.     

Maña juda ulumsydyr öýtmäñ,

Käte diýýän:

«Çagalykda ga:lan men.»

Kir-kimirsiz asman ýaly arassa

Tämiz dünýäñ päkligine galan men.

Uly ýürek,

Kiçi pälim–ganatym,

Müşgüle azm urman yzyma gaýtman.

Kalbym bilen Size ýakyn halatym 

Maña juda ulumsydyr öýtmäñ.

        Gelin

 

Sazy:

Röwşen Nepesowyñky.

Ýerine ýetirýär:

Bagtyýar Gutlyýew.

Yşga suwsan gerçek ýigide,

Altyn çeşmäñ suwy gelin.

Köñle aram-kuwwat bolan,

Bagt kölüniñ guwy gelin.

Bägülden näzik jemalyñ,

Jadylady jiger-janym,

Ol jenneti gülüstanyñ,

Gunçasynyñ güli gelin.

Lebi şeker-bal getiren,

Ýañagynda hal oturan,

Saña sary böküp duran,

Ýürejigmiñ közi gelin.

Pyýala gözler nur saçar,

Nyşan alsañ huşum göçer,

Ýyldyz kibi ýanyp-öçen,

Gözelleriñ uzy gelin.

Sadaga bolsam adyña,

Yşkymy pyşyrdap saňa,

Sensiz ömür haýyp maña,

Sen-sen bagtyñ özi gelin.

     Aziada türgenleri çagyrýar             

Ak şäherim Aşgabadym,

bagt heňinde saýraýar,

Olimpiýa şäherçesi hyjuw bolup gaýnaýar,

Sagdyn durmuş, güýç, gözellik,

Gujagynda Watanyň

Arkadagly türkmen ilim sport ýolun saýlaýar,

Tug parladyp çagyryp dur myhmansöýer Aşgabada

Magtymguly arzuw eýlän jennet mekan Aşgabada.

Arkadagym Şamçyragdyr — ýollarymyz ýagtydyr

Türkmenistan jan Watanym dost-doganlyk tagtydyr.

Belent ruhy joşguna gel,

Dünýä bizi diňleýär,

Göreş, sambo, tennis, konkur… hyýallaryň ýeňleýär,

Merjen şährim gujak açyp,

Toý suprasyn aýlaýar,

Arkadagly türkmen ilim sport toýun toýlaýar,

Aziada, Aziada

täze mukam aýdym-saza,

Belent ruhly çempionlar

Eýe bolýar şan-şöhrata.

Aziada, Aziada

Sarpa goýýar güýç-gaýrata.

Aziada, Aziada 

Şöhrat bolsun Arkadaga

          Ýylgyryñ!

Ýylgyryñ!

Şu pursat dünýäni undyñ,

Açylsyn kalbyñyz gülälek deýin.

Adamlar, şatlyga gezek gelende,

Iş-aladañyzy bir ýana goýuñ!

Yşkdan ýüz öwürmäñ hergiz adamlar,

Mähirsiz ýollaryñ gapysyn ýapyñ,

Söýgi üstüñizden mähir ýagdyrar,

Gözlerde azaşman taýyñyz tapyñ!

Bir ömre çyn söýgi,

Ullakan söýgi,

Söýgüsiz kalp dünýäñ buzuna düşer.

Söyülýän göreçler owadan bolýar,

Ýürek bir bakyşyñ yzyna düşer.

Her name-de bolsa, käte näz edip

Ýüz öwürýäs köräp duran ýürekden.

Yşk bilen bir pursat ýüzbe-ýüz bolan

Diýer ýörer,

Yşksyz ömür gerekmez.

Ýylgyryñ,

Oýlanyñ,

Nämüçin geldik,

Şu soraga jogap bolsun ädimler.

Öz- özünden mukam çalyp ýañlanyñ,

Durmuş toýdur,

Şatlanalyñ adamlar!

                     Saňa

Ýüregi päk,

                 göwni ýüpek serwerim

Duýdum bu gün ýüzüňde gam ýüzenni.

Algyr peleň tukatlyga per bermez

Elesleme, göýä altyn üzeňňi.

Bardyr  munda yssy-sowga döz gelip

Pollat kibi çat açmaýan ternawlar.

Gerim sende,

                     ýaýra äheňi ýazym

Sesiňe döneýin bal heňi sazyň.

Ganat berdiň howalada göterip

Ýylgyr didäm, maňlaýyňdan öpeýin.

Şatlygyňy al-asmana ýetirip

Ýüregiňe bagt nuruny sepeýin.

             Aklygy goraň!

Bakmaly ÿerinden baksyn altyn Aÿ,

Çykmaly ÿerinden çyksyn tylla Gün.

Gezekli-gezegne aÿlansyn çemçe,

Gaýtalanmawersin şu güne derek düýn.

Peselmäge hiç kesi duçar etme,

Ala kopek öz ÿerini saklasyn.

O ÿollarda görünmesin naçaryň,

Her ojagy ojakbaşy eklesin.

Üzeňňä galansoň, pälwan mertebe,

Ÿagyrnysy ÿere degmesin taÿyp.

Bürgüt ÿigitleri nowça gülüne,

Bir ömre bir gezek eltsin mysaýyp!

Ynsan ömri-daragt-

Misil al şundan–

Bala durup güýzäñ,

Kök urup ýaýrañ!

Bir batman päklige –

             ÿekeje mysgal-

Goraň!

Garalykdan aklygy goraň!

         Bedewim

Bagtyýar sen,

                Menzil düýrüp uçar sen,

Şowly günüň şaýady  sen bedewim.

Dünýe maly taý görülýär şanyňa

Sen dowrümiň ganaty sen bedewim.

Arkadagym besläp zere, altyna,

Bagtyýarlyk alyp geldiň bagtyma,

Döwre kybap bat beripsiň halkyma,

Bagtyýarlyk kyssasy sen bedewim.

Töresi sen, aýlawlaryň, toýlaryň,

Baýramlarda deprek kakar toýnagyň

Şatlyk guşy — täze ruhly öýleriň,

Edermenlik nusgasy sen bedewim.

Beýik-beýik maksat besläp göwnüne,

Ýalkym saçyp, Bagtyýarlyk döwrüme,

Arkadagym joşa gelýär oýnuňa,

Watanymyň Şöhraty sen bedewim.

          Minnatdarlyk

Minnetdar men,

                    ýagşylykda ýatlana,

Ak gapymdan

                   alkyş bolup ätläne.

Asmanymda

                   kuýaş bolup parlana,

Ykbalymyň

                   altyn suwun durlana.

Minnetdar men,

                   dowam beren Allama,

Zybanyma

                   Hak kelamyn ýollana.

Menzilime

                  çelgi bolan  zyýada

Tarym düzüp,

                  ýola salan ussada.

Saçagymyň

                 halal duzun dadana,

Minnetdar men,

                Kyblagähim Watana.

          Beýiklige tagzym

Şapak gyzaryp, ot alan ýerden,

            Ýagtylyk ýagýar.

Baky ýaşaýan çynaryň başy,

           Asmana degýär.

Synlasaň ynsan, pikir şänigniň,

           Maňyzyn ýygýar.

Garagumyň go:r mähir ummany,

           Göwnüňe sygýar.

Jeýhunyň möwji kanagat bolup,

            Ýürekden çogýar.

Watan höwesi agzybir iliň,

            Kalbynda dogýar.

Beýik parasat bitewiligiň,

            Başyny bogýar.

Gör, Köpetdagym ýeri nazarlap,

           Oňa baş egýär.

 

           Ynsan bezegi
Sen — sada,
Sadalyk on iki süňňüňde,
Eýlenip, ýüregňe ýag dek siňipdir,

Lybasyň sypaýy,

               durmuşyň sada,

Sadalyk ykbalyň bolup gelipdir.

Sen — sada,

Sadalyk on iki süňňüňde,

Päk kalbyň törűnde tuguny dikdi.

Hökmürowan bolup,

                          ömür  ýodaňa,

Şaýollary çekip, elwan gűl ekdi.

Paýhasyň beýikdir goja dünýäniň,

Garly daglarynyň belent başyndan.

Hem-ä elýetmezdir,

                    hem düýpsiz umman,

Boýla:ryňdan çuňdyr,

                     çuňdyr çakyňdan.

Bilýäris,

            pespällik, kiçigöwünlik,

Saňa Ylahymdan ýeten paýdygyn.

Sada kalpdan çykan ömrüň senasy,

Lebizlik-döwletiň,

Il-gün-baýlygyň.

 
     Beýik açyş — Margiana

Dogduk Diýarym sen-

                        Köňül mesgenim,

Ilkinji ýaşaýşyň owazy sende.

Gadym ýazgylaryň syry görünýär,

Guba çägäň serpip ýeller öwsende.

Beýik Ylym  Paýhas bilen goşulyp,

Aýan bolýar

            bizden gaty daş geçmiş.

Atlantida-rowaýatyň şöhlesi-

Marguş, Goňur ýaşaýyşa bat goşmuş.

Şaýadydyr toprak Beýik geçmişiň-

Gatbar-gatbar  asyrlaryň  beýany.

Han, begleriň, asyl şalaryň ýurdy

Syryn çözläp 

              haýran edýär dünýäni.

Giň jahanyň görejini nazarlap

Margiana öz syrlaryn açyp dur.

Beýik açyş-

               Iň gadymy medeniýet

Dünýä sary derwezesin açypdyr.

Jedelsiz baý taryh ykrara gelýär,

Ygtykatly alymlaryň öňünde.

Watan!

Buýsan Watan!

Beýik geçmişiň

Sugla saçýar ýaşyl tuguň deňinde.

Gaflat gözün açýar-

                      taryh oýanýar-

Ylym ýüzün tutýar bakyýa sary.

Zeminiň zer sahaplarna jan berdi

Beýik Zaman- geçmişiň hak hossary.

    Bu illeriň göwni Güneş 

Ir turup ir pişek uran-

Hasyly ir ýygnan utar.

Pellehana ýetmek üçin,

Aýlaw syryp ylgan utar.

Kerwen ýükün ner göterer-

Ýola düşse hatar-hatar.

Ertir dogjak şapagynyň

Nurunda galkar Günbatar.

Dolansa döwran eglener,

Ýazlaryň göz owasynda.

Husnun görüp dil baglanar,

Yşk bar Ruhy howasynda.

Bal ýygnaýan  bal arylar,

Bossanyndan sowa geçmez.

Her goçagyň maraly bar-

Özgesine syny düşmez.

Çatynjalar – döwrüň görki-

Birisi-ýag, biri-de bal.

Oturma-da, wasp et, göwün,

Galamyňy al, ele al.

Köşegi nerine meňzeş-

Töresi bar — asla çeker.

Bu illeriň göwni –Güneş-

Zybany — bal, sözi-şeker.

Asman owsuna owsuna,

Gijeleriň näzin çeker.

Ruhubelent türkmen Gökde-

Humaý,

Ýerde — yşk deý göçer.  

                   Görüner

“Ýaşaýyş  ýaryşdyr” – durmuşyň pähmi,

Azapdan ätleseň, rähnet görűner.

Kämillik ummanmy, teýi, çägi ýok?!

Onda gulaçlasaň, paýhas görűner.

Derläp gazananyň zowky eşretdir,

Ýeriň gűlýakasy sähraýy deştdir.

Wagt eýýamlara çäkdir, serhetdir,

Űstűnden ser salsaň, Heňňam görűner.

Ýagşyzada bolmaz seri serhoşlar,

Owalsyz-zowalsyz bolmaz bet işler.

Kelemenläp gaýtsa, gaýadan daşlar,

Soňsuz ahmyr bolup, uçgun görűner.

Dil owsaryn çeker, serdäki paýhas,

Göçmäge göçgűndir, jigerdäki ses.

Ganatlanan çagy gögele höwes,

Pel-pelläp uçmaga, Asman görűner.

Sypaýylyk mahsus ynsan ähline,

Bilseň,

           yňdarmalyk nogta aklyňa.

Deňesem ummany peder pähmine,

Umman

               juda, juda ýalpak görűner

    

            Köňülleriň nury

Döwlete şan beren şanly ýyllaryň,

Watan gaznasynda altyn hasaby.

Enweri behiştiň gunçasy deýin,

Açylýar ýene bir ýylyň sahaby.

Ykbaly göterýän nurly ýyllaryň,

Bagt kerwenine tirkeşin goşup,

Dòwletli Watanyň Altyn Asyrnyň,

Bereketli ýyly,

                   ak ýola düşüp,

Köňül nagmasyny düzüp bir tara,

Mübärek gadamyn goýýar Diýara.

Eziz sen!

          töre geç,

                    saç keremiňi,

Owadan,

              nurana, sen Täze ýylym!

Taňry penalaýan Türkmenistanyň,

Bagty bol,

        Köňlüniň çoguna ýylyn!

Asman nur,

             zemin nur,

                         kalplarda ak nur!

Nur-bereket bolup ýagýar sahawat.

Köňül aýnasynda keşbini görýän,

Durnagöz asmanly ýurda togap et! 

Ýaňy dogan aý deý,

                            durulyk bilen,

Geliber, Täze ýyl, didarlaşaly.

Ýoly gül düşekli çarbagly ýurduň,

Bili  gök guşakly arçaly  ýurduň,

Arçalarna jäjek dakyp,

                                  täç dakyp,

Ylhamly kalbyna ylham goşaly.

Sowgatlarňy,

Mähribanym, Täze ýyl,

Garpamyk paýlasyn,

                          hem Aýaz daýy.

Türkmenistanymyň mährem iline,

Getir!

        muhabbetden getir, serpaýy.

Ene toprak üste halallygyňdan,

Elmydam maňlaýlar derlesin dursun.

Göteren mertebäň,

                     getiren şanyň,

Goý,  ýaşyl

                  tug deýin  parlasyn dursun!

                                                      

                    Magtymguly  Pyragy

Göwünleň göwher täji,

                                     paýhasyň harwar-harwar,

Göter, merdem başyňny,

                                     jähti ruhuňdan gor ber,

Kämil parasat şasy,

                                   mürşide ruhy ezber,

Deňsizlig-u gallaçlyk,

                                  ruhunda sary açlyk-

Ýüki çökder zamanaň

                                   pähim mizany – serwer.

Gyýa bakan dünýäge

                                 nazar salan dikana,

Aňyýet asmanynda

                                gulaç ýaýan erkana,

Şygryýet käni içre

                                lowurdyly dürdäne,

Kalby ot bolup lowlan,

                                ataş-u-nar alawlan,

Umyt ganaty birle

                               Arşa galan merdana.

Mugjyzaýy paýhasyň

                                aň abyna ýugrulan,

Göreç bolup hak söze,

                                ismi nura öwrülen,

Zir-zöwranyň böwrüne

                               şugla bolup urulan,

Pygany sütün-sütün,

                              efgany – roýy tütün,

Lagar düşen gaflata

                              nyşan sen, keman gurlan.

Hak halatly weli sen,

                               parasadyň miraby,

Aň-pikiriň lagl-u-kän,

                                hazynanyň zerbaby,

Baky sönmez alawlar,

                               Hakyň  ýakan çyragy,

Aň-paýhasyň tagbyryy,

                              Türkmeniňde  enweri-

Dowamyň ygtybarda,

                                Magtymguly Pyragy.

Jäht-yhlas.

Mürşit-ruhy ýolbaşçy.

Zir-zeberan-agtar-düňder.

Mugjyza-geň, adam güýjünden daşgary

bolup geçýän hadysa.

Tagbyr -beýany, düşündirişi.

             Perwana

Eý,  guşjagaz,

                  sary bilbil,

                                ýaz guşy,

Nirede geçirdiň sen doňak gyşy?!

Aýlandyňmy, dagda-düzde sergezdan,

Elendiňmi, zaryn saýrap her daňdan

Küýsäp nurly Diýary!

Eý,  guşjagaz,

                     parlap uçan guşjagaz,

Gaýry ýurduň suwun içen guşjagaz.

Asmandan däl, gözüň ayraňok ýoldan,

Ýerlemediň,

                      irikdiň özge du:ldan,

Küýsäp nurly Diýary.

Eý,  guşjagaz,

                     owazy sedaýy guş,

Ýat ülkede  Watandan jydaýy guş,

Nygmalarňy ýygyp őz mesgeniňden.

Mukam düzüp Garaşsyzlyk heňinden,

Ýat et,

            nurly Diýary.

Eý,  guşjagaz,

                       ykbal bir gün: „nesip” diýr,

Peder ruhy ganatlarňa kuwwat biýr.

Ýuwar gussalarňy Watan howasy,

Seň şatlygyň şatlyklaryň güwäsi.

Şat et,

          nurly Diýary.                  

          Serçemen ýaz

Ylhamlanyp mukam çalýar gursagym,

Täze ögzuň täze mukam, sazy deý.

Täze döwrüń belent ruhy nur saçýar,

Toýly günleň serçemenli ýazy deý.

Neneň edip saýramajak.

                                           Gursaga,

Neneň edip sygdyryp bor bu joşy ?!

Artyp otyr, täzelenip,                   

                                 terlenip,

Togsan ýaşly gojaň gujurly ýaşy.

Heňňamlaryň eýýamyndan ýygnanan,

Aň-paýhasyń dabarasy dag aşýar.

Paýhas dolsa bahar bolup mekana,

Ruh gül açýar.

Millet baky ýaşaýar.

                Päklenme

Ýaňlan, Ýaremezan!

                                Oraz aýynda

Sogapdan beýgelýär ynsan depesi,

Açyň gapyňyzy,

                           ýelejiresin,

Päkligiň şuglasy,

                               halal nepesi,

Kalba  hoş dem salyp,

                             ýürege girsin.

Dogaly dilegler,

                               azan, namazlar,

Süňňüňe aramlyk – kanagat bersin.

Ýaremezan sesi – ynsan ähline,

Iman päkligine baky çagyryş.

Gursagyňy ýuwýan,

                               kalbyň arçaýan,

Göwünlere melhem,

                                ylahy ýagyş.

Nurana asmanly,

                               degresi şanly,

Sogap daglarynyň galkýar niçesi.

Ykbala — ýalkaýyş,

                               imana — röwşen,

Beýik iliň bu sahawat  gijesi.

Serwer gijesiniň şapagy elwan,

Göreçden göreje muhabbet ýagýar,

Ol öýden ol öýe hoş söhbet ýagýar,

Ýalkanan bendileň ýüreginiň sesi,

Agyz açyp,  okalan töwire sygýar.

Orazaň çyragy – nurana ýalkym,

Ýalkaw daragtynyň sogap nygmaty.

Ejazasy – Hakdan,

                               dilegi Halkdan,

Bir baýlyk edindi köňli seždeli-

Oň keremi Ýere-Göge sygmady,

Mübärek  mukaddes Oraz aýynda!

Gadyrly ýöreýär halal ädimler.

Başy bitinlikde,

                    Agzybirlikde,

Hydyr açsyn,  gapyňyzy, adamlar.

 
         Goşa gudrat
 
        Sözi:Aýgül Pirliýewa.
        Sazy:Baýram Hudaýgulyýewiñki.
                      
Ykbalym çet űlkä äkitse käte,

Ser-sepil men,

                  kűýsäp ýaň – owazyny.

Gursagymda tugram edip göterdim,

Ene dilim bilen tűrkmen sazymy.

Dutarda ýaňlanan goýazy mukam,

Eýýamlardan gelen heňňam huşumy?!

Ene dilim bilen syzylan jűmle,

Göweçläp guýulan mähek daşymy?!

Dutar owazyna höwrűgen çagym,

Pederleň ruhuna –

                         merde sataşdym.

Ene dilim bilen hűwdűläp söýen,

Käbämiň behişti gujagna dűşdűm.

Goşa ykbal –

                 ene dilim, dutarym,

Bu dűnýäde diriligim –

                              barlygym.

Şolar bilen başlanýandyr hak ýolum,

Şolar bolsa ýeňişlere ýardyryn.

             Nurana ýyl

       

Täze ýyl!

Beýgeldip şanly döwrany,

Lowurdap dol, kerwenine hataryň.

Gündogaryň täze Güni ömür deý

Şugla saçyp,

Asmanyny tutupdyr

Demirgazyk, Günorta, Günbataryň.

Altyn döwrüň bijesini jemleýän

Ykballary baýdak deýin göterip,

Eginleri Gök deňine deňleýän

Şöhratly  ýyl-

Gadamyna başlaýar.

Dünýäň jarçy sagatlary jar çekip,

Täze bagtyň gelenini buşlaýar.

Diňlenmedik aýdym deýin owadan,

Ýaňlanmadyk mukam deýin ajap sen.

Göýä şaýly gelin-

                          Belent şaňňyrdap

Göwünleriň eýwanyna geçip sen.

Gel, täze ýyl!

Köňülleriň nurundan,

Gel, Täze ýyl!

Kalplaryň yşk tugundan.

Bagtyýar zamanyň läle-reýhany-

Ak  ykbally ýylyň daragt-bagyndan.

Ýñyja üzülen ajap nygmat sen,

Dirilik suwundan ömri süýjüden

Muhabbet çoguny göwne täç eden

Şatlyk sen,

Şowhun sen-

Köňle sygmaz sen.

Bagt ýoly dowam,

Ýurt başy aman,

Erkinlik nurundan galkynýar Zaman.

Her ýylyň şöhrat-şan-

Ýene-de beslen!

Ýeňişe, mübärek dähedem-dessem.

Täze ýyl!

Mübärek roýuňa Salam!

Gursagy ynsabyň aklygy ýaly,

Ynsaby daňdanyň päkligi ýaly

Täze ýylym!

Täze bagtym!        

Täze Gün

Rowaçlyk  biýr röwşen geljege sary.

Täze ýyl!

Gujagyň arzuwdan doly.

Täze ýyl!

Bagt bolup, doly gel,  doly,

Garaşsyz, Bitarap Türkmenistanda

Maksat, myratlara besle ykbaly.