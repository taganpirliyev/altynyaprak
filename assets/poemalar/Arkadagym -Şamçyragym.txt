Arkadagym -Şamçyragym

Parasatda göçüp,

Menziller açyp

Bedew bady bilen,

                       tutuş iliniň

Ýurdunyň ykbalyn omzuna atyp

Ýörelmedik ýoly yzarlap barýar,

Naýbaşy zehiniň şuglasyn saçyp,

Ýollaryň aýdyňyn nazarlap barýar.

Dünýä bilen dogan bolup,

                                     dostlaşyp,

Derwezesin açdy tämiz kalplaryň,

Alkyş, sogap, mähir bolup gurşady,

Ýaşulynyň mertebesin göterip,

Çog boldy ýaşkiçä duşan pursady.

Şamçyraglyk nury guýup kalbyna,

Arkadagym serpaý edýär halkyna,

Mertlige ýugrulan  kyssa-şygryndan-

“Döwlet guşy”,

                        Pyragydan söz açýan

Ol “Ynsan kalbynyň  öçmejek nury”.

Oňa boýun sunýar çäkleriň bary

Beýiklige galýar ölçeg çygryndan.

Samçyrag- daglaryň belentliginde,

Samçyrag-sazlaryň belent heňinde,

Il-halkynyň ýüreginde ýaňlanyp,

Bagtyýarlyk münberinde diňlenip,

Özüne öwürýär nazaryn dünýäň.

Nämüçin beýlekä,

                     nämüçin, diňläň!

Ýagtylyk,

            ýagşylyk,

                         behişdi gylyk

Jemlenendir Şamçyragyň köňlünde,

Diňe şolar bir ýürekde jemlense,

Parasadyň mizanynda deňlense,

Döwürleri besläp ýalkym, şanyna

Öwrülýändir kalplaryň soltanyna.

Şamçyrag nur saçýar,

Gün deý lowurdap,

Döwre goýup nur çogdurýan ýüregin,

Çarhynda aýlaýar paýhas küregin,

Saýasynda parasadyň,

                                   paýhasyň,  

Jennet deý Watanym ganatyn ýaýýar,

Şu bagtyýar ilde ýaşaýan gerçek,

Arkadagly ilde bagta ýar her kes,

Özüni dünýäniň soltany saýýar.

Şamçyrag nur saçýar,

Bagt daňy atýar

Dünýäde sylagly, sarpaly döwür,

Pyragy deý kämil,

                        asman deý tämiz,

Iň kämil paýhasdan arkaly döwür,

Bereket bulagyn,

                   Bolçulyk çäjin

Döredip, jennetde ýaýnadýar ilin.

Wagtdan öňe geçip menzil düýrmedik,

Emgenmez  zähmetiň zarbyn görmedik,

Talapkärdir işe gezek gelende,

Talap bardyr

                 dal bedewiň derledip,

Tug parladyp,  galmak üçin belende.

Sagat deýin öňe  gitmeli diňe,

Atalyk talaby öňe ýöremek.

Gymmatly her minut, ýekeje pursat

Söýgi deý owadan,

                             Ene deý eziz

Watanyň şanyna  joşýarka gursak,

Ýör öňe,

            ýör öňe,

                      ýör öňe gerçek.

Şamçyrag nur saçýar,

Hazarym joşýar,

Awaza-ak ýalkym,

                       Şatlyk şapagy-

Watan gujagynda şagalaň-şowhun,

Al-asmandan inen zer gupba deýin,

Ýadyňa dűşűrýär  melhem howaly,

Saglyk,

        bagt paýlaýan şepagat őýűn.     

Kaşaň ymaratlar-dőwrűň gudraty-

Deňiz çuňlugyndan çykan merjendir.           

Awaza başlaýar täze dőwrana.

Dünýäni çagyrýar sapa-seýrana,

Hazaryň hözűri,

Durmuşyň dady,                      

Ömrüňe ýagtylyk,

Jana melhemdir.

Dőretmek — ýasaýşyň ýeňişli ýoly,

Gurmak – täze owaz bermek durmuşa,

Begler, soltanlaryň,

                          Şalaryň ýurdy

Guw kibi galkynýar täze gőrnűşe-

Dűnýäniň űmzűgi Bahry-Hazara

Awaza,

             Awaza,

                         Ýaňlan Awaza!

Aýlawda saýlanan-

                       köpüň biri däl,

Mynasyplar götär mertebe tugun.

Gadamyna gül düşäp,

                        menzilme-menzil,

Baş egip buýsanýar,

                      ykbal toýuny

Göwnünde toýlaýan mertebeli il,

Baş egýär sährada altynbaş sümmül.

Baş egýär kalplarda açylan şa gül.                    

Şamçyrag nur saçýar

Gül-gülzar çölüm

Garagum,

           Garagum-hazynaly hum,

Açan begdir hazynanyň gulpuny-

At űstunde aýlawlarda saýlanan,

Paýhas bilen  kesgir aňa eýlenen,

Damja suwdan őndűrip zer,

                                         altyny,

Bal durmuşa alyp barýar halkyny.

Lummur-lummur-

                    ýasaýyşyň mukamy,

Goýnunda yaňlanýar  iň uly çőlűň!

Desgalary belent,

                         Tutumy uly

Çőldäki direlşiň toýuna geliň!

Şamçyragym-Arkadagym ýaşasyn!

Jebisleşip, halka gurap daşyna

Asyrlar,

            Pasyllar,

                     Altyn nesiller,

Bir  maksada giriň!

El—ele beriň!

Asyrlar aýlanar,

dolanar ýyllar,

Gűlzar bolan çőli gőrer ýaşaýyş.

Tűrkmen köli-

                       täze döwrüň joşguny,

 Ajap görnüş tolkunynda durlanýar,

Döwleti bagtyýar Altyn Zamanaň,

Beýikligne şaýat bolar ýaşaýyş

Dűnýä dolan bagt kolűni gulaçlap,

Döwlet guşy başymyzda pyrlanýar.

Bu köl-Watan waspy bolup gorűnýär-

Prezidentiň gaýratyndan  mőwjeýär,

Altyn Asyr-Tűrkmen kőli,

                                            durmuşyň

Tagamy deý günbe-günden süýjeýär.

Bagt köli-

Garaguma jan berip,

Ösűşleriň bady bolup çyrpynýar.

Buýsan Diýar,

                 galk bagtyýar zamana,

Arkaňda dag,

Ýurt hossary merdiň bar.

Ýagtyldyp ýollary ýagşylyk paýlan

Gahrymandyr, 

                mähribandyr, bakydyr. 

Gahrymanlar- mynasypdyr tarypa

Gahrymanlar-meşhur goja taryha.

Niçikmi,

             nur çaýyp göreçlerine  

Bir mähriban ENE dursa alnynda    

Derhal,

          ýazyň ýakymyna beslenip

Mähir akar  zybanyndan söz bilen,

Durky bilen gadyr bolup seslenip

Haýyr-yhsan,

Hemaýat bolup geler;  

Muny diňe, perzentlik penasyny

Alkyşlaýan bagtyýar ENE biler! 

Bolelin ýaşaýyş,

                        eşret-u sapa

Ýol salarmyş diňe döwletli gapa.

Rysgal-bereketli,

                     bagta baý ülke

Bijede saýlanýar  ýalkanan halka.

Arkalydyr arkasynda dag bolan,

Bagta hemra bolduk Arkadag bilen!

Şamçyrag nur saçýar,

Menziller aşýar

Paýhasa eýlenen kesgir aň bilen.

Döwürleriň ajabynyň başyny-

Çekip barýar bagtyýarlyk kerwenin,

Watan başa täç eýleýär serwerin.

Şamçyrag nur saçýar

Çarpaýa galyp,

Bedew bady bilen göçýär zamana.

Belent tutumlaryň,

                          howalasynda

Dünýä ýollaryny açýar zamana,

Doganlyga altyn köpri,

                                  ýol gurup

Ol mydama juwanlygyň destinde.

Başynda bagt guşy,

Bakylyk sary

Parlap barýar ak bedewiň üstünde.