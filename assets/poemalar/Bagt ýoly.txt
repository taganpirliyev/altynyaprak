Bagt ýoly

Her döwletiň,

Halkyň ýürek gapysy,

Aýna ýaly ýollaryndan başlanýar.

Her döwletiň dagdan inen siller deý,

Şaglap akýan,

          Sahawatly ýollary                      

Asly duzuw pällerinden başlanýar,

Diýarymyň özgerişli ýollary

Beýik iliň paýhasyndan, aňyndan,

Galkyp atýan daňlaryndan başlanýar.

Köpri gurup,

        ýol salýana sogap bar,

Alkyş bilen at alýana sogap  bar,

Muny bize peder miras goýupdyr,

Halkyň çogly ýüreginde gürsüldäp

Yhlas  bilen,

      Otdan ötgur aň bilen,

Ile howandar bolýana togap bar.

Bize bagty,  berip biljek aklykdyr-

Ýola çyksaň,

     Süýt deý asman görünýär,

Ýantorbaňa-

     bir dowüm nan salarsyn,

Gursagyňa-

Synmaz ynam alarsyň     

Menzilleriň aýak ýetmez çägine, 

Ak ýollaryň ganatynda barylýär

Ilimizde : “ýol – halal”- diýip yrym bar

Ýol gurmaklyk ýagşylyga ýorulýar.

Halallyk gurulsa ak menzilleriň,

Böwedini böwsup,

  ýollar gurulsa,

Geldigidir bereket-bagtyň  boldan, 

Otlular,

          Uçarlar,

 Gämiler bilen        

Dünýä sary mähir akýar bu ýoldan,

Dost-dogana gadyr akýar bu ýoldan

         ***

-Allo, Allo  uçar menzilimi şu,

Haçan reýs borka, Gazagystana.

-Jan agam wagtyn aýt, haçan diýme-de,

Gitjegiň çyn bolsa,

Sora çar ýana-

Pekin,

         Ahmetabat,

     Amritsar, Deli,

Frankfurt, Birmingem, Mançesteremi.

Boingler gysgaltly alty aýlyk ýoly-

Bu Täze eýýämyň sowgat- keremi

Bary-ýogy ýüz ýyl yza seretsek,

Çöl gämisi-

        Düýä baglanypdyr bi:l.

Şol düýäni ýüreginde arzylap,

Heýkel edip dikeldipdir ulus-il.

Bu gün uçup barýar ajap zamana-

Ak laçynyň ganatynda gaýyp ýör.

Türkmen asmanynda

          bagtyýarlygyň

Aýdymyny ýer ýüzüne ýaýyp ýör.

                     ***

Asyrlaň ýoluny torç eden ulag

Düýesi, kerweni, bedew atlysy-

Bu gün polat ata çykdy,

               umydy,

Bu gün polat ata çykdy yhlasy-                             

Watan ýüreginiň rels damarynda,

Bu gün at çapyp ýör türkmen otlusy.

Taryha Diýaryň adyny ýazan

Tejen, Sarahs, Maşat…ýene ençesi,

Hasyl bolan Arzuw ýaly,

                    Suw ýaly

Bu ýollar Watanyň altyn hünjüsi —

Asgabat – Garagum — Daşoguz ýoly.

Ýol aldy  Bereket- Etrek, Üzen-

Göýa, bagtyň salan ýoly mysaly,

Relslere jan berýär ýyldyrym ýaly.

Maňlaýyndan opýär Demirgazygyň,

Günorta,

           Taryhy çoýan Günorta,

Bu gurluşyk — açarydyr asyryň,

Galkynyşly baharydyr asyryň,

Bu gurluşyk  — patasydyr asyryň

Ömre eşret-sapasydyr asyryň.

Serhetler duşuşýar,

    Kalplar duşuşýar,

Birleşýär päk ýürekleriň owazy.

Ýollar Ýewropanyň ýüregne barýar,

Gadymy Pars aýlagyna baş atyp,

Diýar dost-dogana salam  iberýär.

Aziýa Ýewropaň elini gysýar,

Daňlar ak şapagy bagryna basýar,

Täzelenýär tebigatyň howasy.

Watanymyň ykdysady kuwwaty-

Bu gurluşyk-rowaçlygyň dowamy.

Prezidentler gol çekişýär,

                  ýollaryň                   

Şahasy köpelýär,

Ýaýraýar ýollar,

Polat  ýollar rowaçlanyar,

                 örňeýär.

Diýarymyň ylham doly kalbyny

Otlularyň hoş owazy üwreýär.