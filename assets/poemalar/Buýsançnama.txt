Buýsançnama

               

Ynanýas,

Asmanyň baky şalygnyň

Gündiz tylla Güneş,

Gije Aýdygna.

Bagta meňzeş,

Ümmülmez giň Ālemiň,

Köňülleriň asudalyk çyragy-

Beýik Enäň perzendine mährinden

Dörän näzik hüwdülere taýdygna

Söýenýäs,

Watanyň nurundan dörän

Mertebe dagynyň howalasyna.

Bagtyýarlyk  Mukamyna eýlenen

Erkana göwünleň owazasyna

Goý, bu dünýä owaz bolsun durşuna

Gursagyna-

Hoş owazly heň boluň

Sabalary al şapaga besleýän

Süýtden aýdyň-

Mukam doly daň boluň.

Diýsinler; “ Bu Watan,

Bu toprak,

Bu yurt,

Başy egilmejek mertleň mesgeni.

Asman atlarynyň ganatlarynda

Ýel bolup çyrpynýan berkleň mesgeni.

Oguz eýýamynda ýedi yklymy

Özüne bent eden erkleň mesgeni.

Yşk bolup ýaýraýar

Dünýäň süňňüne

Watan ýüreginiň mähir bossany.

Köňüllerde saýrar,

Bal deý jümleler,

Belende göterýär ruhy hassany.

Ýurt topragy!

Didäň içre görejiň,

Köňüllerde gözel oba-kentdendir.

Bereketiň rysgal bolup ýagmasy

Yrylmaz döwletdir–

Eşretdendir.

Gül Watanyň kuwwatyny,

          güýjüni.

Deñäp ummalara çykýan sallara.,

Aýdymyndan şypa tapyp,

Melhem deý

Sabalarda düşýäs aýdyň ýollara.

Buýsanýas!

Watanyň ýedi arkasy.

Bize pata berip golun göterýär.

Yranmaz döwleti owuz süýdi deý,

Päklige,

Aklyga dolap getirýär,

Kalbymyzdan çykýan Watan aýdymyn

Asmanda melekler diňläp oturýar.     

      ***

Gök ýere seredýär,

Dünýä enaýy!

Ādimler ädilýär asmana sary.

Hak sözüň hossary,

Göwün penasy-

Beýik Serdar kalby-Watan didary.

Polat ýollar dönüp polat gaýrata,

Bagt deý ak ýollar dünýä uzaýar.

Durmuşyň şowhuny Täze eýýamyň

Hoş-sapaly dünýäsini bezeýär.

Günleriň şuglasy-

“Ülkeriň” nury,

Köňüllerde bökjekleýär,

Hoş günde.

Aýna kimin dury

Sagdynlyk tugy–

Bagtyýar döwranyñ Buzly köşgünde!               

Ylham dünýäsini gulaçlan durna,

Gülzarly goýnuñda gözel görünýär.

                          Dostlugyñ nusgasy Türkmenistanym,

Ak guwlar yşkyňa heserläp inýär.

Ynha, tapyşyp dur gök asman bilen,

Ümmülmez ummanyň  sahawat mähri.

Bu döwür,

Bu Zaman beýik türkmeniñ

Rowaçlyk dünýäli

Adamzat ähli.

Seýl etdirip jülgeleri, gollary,

Uçurar urganly asma ýollary.

Baş egersiň dag ruhuna,

Pähim edip,

Zeminden asmana deňlener egniň.

Gök gümmeze uzan  beýikliginde

Göýä dag siline eýlener dogmuň.

Mähriban paýtagtyň merjen köşkleri

Hatar-hatar,

Ýeke düre jemlenýär.

Köňülde döredýär belent yşklary,

Akmaýaň ýoly deý bu Saglyk ýoly

Ertekä çalymdaş bezemen dünýäň,

Hanasyndan inip,

Kalbyňy ýuwýan              

Ak arzuw deý aýdyň,

Eziz görünýär

                      ***

Torgaýly  sähralar,

Peleňli daglar,                

Bu gün mahmal dona dolap synasyn,

Bereket suprasy-

Bugdaýly peller

Harmana akdyryp maňyz — dänesin

Āleme jar edýär Beýik eýýamyň,

Dünýäniň manysy-

Taglymatyny

Türkmen topragyny  gülledip her gün

Behişde öwürýär her bir gatyny.

Ālem ýüze sylýar bagt eserin

Goýazy pent bilen galňadyp serin

Mukaddes Ruhnama-

Köňül serpaýyn.

Bagyş edýär baky abyköwserin.

Garaşsyzlyk şuglasynyñ astynda,

Ata Watan tug parladýar galkynyp.

Söýene bagt,

                          Söýenene — tagt bolýar,

                          Dostanalyk ýoly bilen ýalkanyp.

Ālem öwşün atýar ýazyň goýnunda-

Töwerek özgerýär,

Toprak gülleýär.

Depäňden nur guýýan ýyldyzlar kibi             

Her güni toý-baýram,

Şagalañ Diýar.

                             Asman ýaly tolkun atýan deňiziň,

Belent mukamlary dagda ýaňlanýar.

Juwan jülgeleriň döşünden çogan

Çeşmäniň alkyşy-

Serhowuzlara

Birgeňsi näz edip  başyn daraýan

Leýlisaç, serwili  bagda diňlenýär.

Bossanlarda bagtyýarlyk aýdymy,

Gözellik älemin berip dur salgy.

Ylham baharynyň owazlaryna,

Belent sesin goşýar türkmeniñ kalby.

             ***

Guwanýas!

Dünýäniñ nazary sende

Ygtybarly ýollar maksadyñ seniñ.

Bir başa daýanyp ata mülküñde,

Ajap eýýam gurýañ,

Beýgel türkmenim!

Beýik taslamalar,

Beýik tutumlar,

Ālemiň tükenmez ýollaryn guçýar.

Allaň nazarynda adamzat üçin,

Geljegiň ynamly gapysyn açýar.

Giden älem içre

Bakylyk bolup,

Türkmen ykbalynyň dönýär bagtyna,

Wysal şalygynyň juwanlygynda,

Adamy çykarýar belent tagtyna.

Ol nazar,

Ajaýyp keremli nazar,

Parlak bakylygyň Ruhun göterýär,

Ol älemiň ähli gözelligini,

Dartyp,

Dartyp şu Zemine getirýär.

Allaň nazarynda nazarly Diýar,

Nazarlaýar müňýyllyklaň menzilin.

Altyn eýýam şuglasyna öwürýär,

Watanyň,

Türkmeniň ajap meňzini.

Garaşsyzlyk binasynyň jygasy,

Lowurdaýar şol nazaryň nuruna.

Erkinligiň şuglasyny ýollaýar,

Nurly türkmen ynsanlaryň baryna!