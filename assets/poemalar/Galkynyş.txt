Galkynyş

Erkana Watanym-

                    Arzuwly serim!                           

Gözýetmeze çenli giňedi gerim-

Alym syr agtarýar,

Zamana-gurýar,

Janypkeş galňadýar göwnüniň zerin.

Durmuş galkýar-

Gözelleşýär ýaşaýyş,

Täze güne ybadat bar,

                               Ynam bar.

Gözle-döret,

            Işle-göreş

                          Bagt üçin

Bina galdyr-

Watan saňa howandar.

 Azatdyr,

        erkindir Watan şemaly-

Gül-gunçasyn açýar elwan bossanyň.

Dowamat görünýär,

                        ösüş ýolunda,

Garaşsyz, Bitarap Türkmenistanyň.

Keramatly topragymda guruldy,

Adalat binasy Garaşsyzlygyň.

Elýetmezdir,

            Egilmezdir tugumyz

Şuglasy astynda garaşsyz Günüň.

Watanda kuwat bar,

                 Gurbat bar halkda

Gaýrata rähnet bar ekinzarlykda.

Bakyň!

Bagt barmy mundan zyýada,

Başga eşret barmy, 

Bakyň barlykda.

Erkiň bar eliňde,

Goruň bar aňda-

Döredip gurmagyň aýny wagty bi.

Garaşsyz dünýäniň  ruhuna siňip

Jenneti gurup ýör Oguz agtygy.

                  ***

Zamanaň sesine keýpi çaglanyp-

Owadan Gün dogdy gyzyl çog bolup,

Gelipdir Watana arkadag bolup-

Garaşsyzlyk –

               Bagtymyzyň gözbaşy.

Zehiniň çabgasy- gökden saçylan,

Ylhamyň nagmasy kalpda açylan,

Täze galkynyşly zaman eçilen

Garaşsyzlyk –

               Bagtymyzyň gözbaşy.

Dag-düzi gülleden ýazdyr, aslynda,

Ykballar göterlen –

                    Arşyň üstünde,

Ýüz müň owaz, belent saz bar isminde-

Garaşsyzlyk –

               Bagtymyzyň gözbaşy.

Sen berkarar,

              sen abadan,

                               sen erkin,

Gijä şugla, gündize nur gül görküň,     

Gelsin,

            gudrat gorjek Watana gelsin-

Garaşsyzlyk –

         Bagtymyzyň gözbaşy

Ýürt Täze Güni bilen parlaýar,

Bitaraplyk durmuş ýolun zerleýär,

Ýüreklerde mukam bolup ornaýan,

Garaşsyzlyk –

               Bagtymyzyň gözbaşy.

Eýýam sarpalaýar  beýik Adamy,

Ýüpek şemalydyr söýget, ýardamy, 

Maksatly ýollaryň aýgyt ädimi-

Garaşsyzlyk –

               Bagtymyzyň gözbaşy.

Sährasy güle baý-

                   Göwni gül kibi,

Ile döwran döndi parlak Gün kibi,

Ömre serpaý eden ýazyň görküni,

Garaşsyzlyk –

               Bagtymyzyň gözbaşy. 

                    ***

Erkinlik-

         Bu sözde  many bar,

                                   Güýç bar

Bu süýji sözdedir ömrüň  tagamy.

Bu söz hakykatyň,

Hem ygtykatyň                

Hümmetin ölçeýän mizan agramy.

Bu söz azatlygyň,

Hem abatlygyň,

Köňlüňe ýardamy-

                        Asuda demi. 

Ýaşaýşy nuruňa gark edip geldiň,                            

Tuguňy asmana görk edip geldiň

Erkinlik çyragy-

                 Garaşsyzlygym-

Ýoluňy bu ile örk edip geldiň.

Azatlyk mukamy-

Garaşsyzlygym,

Gadamyň ýüregiň bagt nagmasy-

Sen gapydan girdiň-

                            Tutumyň bilen,               

Şatlykly,

            şowhunly  akymyň bilen-

Göwne dolan  owaz dünýä sygmady.                      

Çünki, sen ebedi Erkiň şuglasy.                  

                                    ***          

Garaşsyzlyk –

             Watanyň ykbalyny,

Bagtyýar eýledi, abadan ýolda.

Garaşsyzlyk –

            milletiň ak ýoluny,

Döwrana dolady, abadan ýolda.

Berkarar ýollarda ganat ýaýylýar,

Göwünler sogaply-

                           Alkyş bar dilde.

Parahat, abat ýurt jennet saýylýar,

Yklyma ýaň saldyk, abadan ýolda.

Garaşsyzlyk—

                 Adalatyň ganaty-

Ykbalda pena bar,

                gurbat bar ilde.

Jebisligiň   nury eziz Watany

Gün kibi beýgeltdi, abadan ýolda.

Aýlawda töreler –

                    ýüwrük at çapýar-

Bedew ganatlanýar,

                       bagtyýar ilde                  

Ýyllar şana dolup serpaýyn ýapýar

Baky bagta ýetdik, abadan ýolda.

Garaşsyzlyk-

                  Ruhubelentlik ýazy-

Nirä baksaň, yşk bar,

                      arzuw-wysalda.

Erkinlik çyragy-

                    mertligiň tugy                   

Durkuňda dikeldi, abadan ýolda.

Garaşsyzlyk-

            Ajap döwran getirdi-

Ynam kok ýaýradýar maksatly ýolda.

Pyragy arzuwlan berkarar ýurdy

Täç edip göterdik, abadan ýolda.

Asuda asmanym-

                        türkmeniň ruhy-

Galkynşa buýsanç bar,

                             ygtyýar elde.

Bagt bolup geldi döwranlar  şasy-

Altyn Zaman gurduk, abadan ýolda. 

                   ***

Göreşdik,

          Il-halkyň bähbidin arap,

Bagt üçin göreşdik-

Garaşsyz bolduk.

Akyldan çuň,

Mertebelerden belent

Ālemli dünýäni gurup, beýgeldik.

Arzyly maksada ýetdik,

                                baýnadyk,

Bu ýollar Şan bile Tug berdi ele.

Dunýäni adyllyk  ýerden goterýär,

Yşk joşdy-

          Söýgüdir medetkär, ile.

Her bir bina-

             Nesil üçin gurulýar-

Gudrata öwrüldi ynamy halkyň..

Garaşsyz döwletde abraý bile

Galkynmak rowaçdyr,

                     Ganatlan, galkyn..

Diňe,

     diňe azat guşlar galkynyp,

Mukam içre uçuş edýär alysa.

Diňe,

       Dine Beýik işde ýalkanýan,

Mert gadamlar gop berýär il-ulusa.

                          ***

Çyksaň- seýilbaglar,

                         Jennete kybap-

Dünýäde erteki jana gelipdir.

Baksaň,  gözüň doýmaz,

                           Şahy-melekleň

Azat göwnün,

Hak ynsana beripdir!

Durmuş öňe barýar,

                       Ýyldyrym deýin-

Göçgünli döwrany gerşine alyp.

Bu iller bagt saýýar erkin şemaly,

Basgançak, 

           basgançak mertebä galyp.

Mukam calýar-

                Gara daglaň degresin,

Toýa besläp,

Ýagty günler heň çalýar.

Aýdym bilen waspy ýetýän Watanym,

Aýdym bolup,

           ýedi yklyma ýaň salýar.

Parlap  geldi  ýigrim birinji asyr,

Türkmen galkdy,

                 Parlak tugun göterip.

Garaşsyzlyk Beýik Halka bagt berdi,

Ganat berdi,

Maksadyna ýetirip.