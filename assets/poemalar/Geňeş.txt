     Geňeş

                    I.

Ak sabanyň  aklygyna meýmiräp,

Gün dogýar älemi ýylatmak üçin.

Ýagşylyga köňül berýär Prezident,

Türkmeni dünýäde  beýgeltmek üçin.

Beýik Maslahaty,

Geňeşi bilen,

Daşyna jemleýär ulus-ilini.

Diňe bir türkmen däl,

Tutuş dünýäniň,

Gadamyna ýazýar  ýürek ýoluny.

Gadym Oguz däbi aýaga galyp,

Söz açýar ajaýyp matlaplaryndan.

Pähim döwresinde döwranly iller,

Dolup dur Diýaryň etraplaryndan.

Ebedi türkmeniň  başyn jemleýär

Beýik Watan bilen il Arkadagy.

Mertebe tagtyna goterilen il

Tylla Gün deňinde çoýýar  Diýary.

Ene Ýer lälezar,

Halkyň ümzügi,

Daňlaryň altynsow şapagyn açýar.

Aýdymy ýürekde gaýnaýan iliň

Baýdagy gursakda parlaýan iliň

Çeşminde ak güneş dünýä nur saçýar.

Prezident jar edýär  Halk maslahaty —

Açyldy geljege ýeňşiň gatlary.

Agzybirlik, dost-doganlyk senaly

Türkmen-

Juwan dünýäň göwün  matlaby.

Prezident geňeşýär Halkyna uýup,

Watana sygynyp, ili oňlaýar,

Peder ýolun tutan bagtyýar iliň

Göwün owazyny dünýä diňleýär.

                    II.

Prezident geňeşýär,

Geňeşip derhal,

Maslahat tutar ol ulus-il bile               

Kasamym — dogadyr,

Āhtdir — Watanym,

Peder sargytlary senadyr dile.

Didarlar ne ajap,

Begençden doly,

Mähir bolup akýar zybandan sözler.

Şatlygyn, buýsanjyn paýlady ile,

Watan yhlasyndan nur alan  gözler.

Ýedi ölçenilýär  işleriň taby,

Bada orta çykýar ynamyň güýji.

Ýüregi saýradýan  durmuşyň dady-

Zybanda gaýnaýan asaldan süýji. 

Baý biz,

Dünýäň baýlarynyň baryndan!

Çünki, ruhumyz baý gençden — gaznadan.

Waspyňa söz ýetmez, Türkmenistanym,

Köñül pel-pelleýär waspyň ýazmadan.

Çeşmeler — derýanyň,

Ýodalar — ýoluň,

Başlangyç gözbaşy,

Beýiklik güýji.

Maslahatly däbi   ýörelge eden.                

Döwletli Diýarym — Edebiň täji.

                  III.

Melul bolup ýerde dörän gudrata,

Goja daglar Gün nuruna çoýunýar.

Guwan, Watan!

Täze türkmen kowmuňa,

Adyllygyň ýer ýüzüne ýaýylýar.

Eziz Watan!

Gursaklaryň ýagtysy-

Belent ruhuň dünýämize seždedir.

Halal ýaşap,

Halal işläp,

Beg ýaly

Türkmen bolup ýaşamaklyk serdedir.  

Il pähimi-

Joşgun, umman,

Daglardan

Gözbaş bolup gaýdýar güýçli sil bolup.

Şoň üçinem,

Oguz kowmy iş tutsa,

Öňi bilen Geňeşilýär il bolup.

Türkmen mydam ulusyny sylaýar-

Ýaşulusy–

Beýigi hem danasy.

Oguz hanly, Seljuk begli türkmeniň,

Sylaşykdyr,

Ýaşaýşynyň manysy.

Sala salýar Prezident iline!

Bu zatlaryň aňyrsynda beglik bar.

Pähimiň hem

Pendiň birleşiginde,

Bize abadanlyk, agzybirlik ýar.

                     IV.

Beýik Edep,

Beýik Mekdep –

Maslahat-

Oguz handan miras galan ýoldur bu.

Arş üstünde ýalňyz Taňrysyndan soň,

Bir Watana köňül  baglan  ildir bu.

Watan!

Yklym haýran,

Göge galşyňa,

Jebis ilin Alladandyr arkasy.

„Türkmenistan-Halk döwleti”- bu jümle,

Prezidentiň zerläp ýazan sarpasy.

Dag ummanyň,

Umman dagyň gaşynda-

Lagly-merjen göwünlerden gözlenýär.

Hoş niýetler äkidilýär ileri-

Söhbetlerde il ykbaly çözlenýär.

Ata Watan!

Çakylygňa seslenip,        

Dogan gelýär „Watan” diýip çar ýandan.

Demokratiýanyň  ajap  nusgasyn

Görýär dünýä Adalatly Diýardan!

 

Açyk kalply,

Açyk işikli türkmen,

Dideleri uçgun- yşykly türkmen

Müňýyllygyň Baş paýhasy golunda-

Ýeňişlere ýüzi düşükli turkmen.

Maslahatlar-

Ulus-iliñ ynamy,

Bahar bolup gursaklary gülleden.

Maslahatlar-

Ruhubelent türkmeni-

Agzybir,

Eşretli,

Gözel il eden.

Şeýle bolýar,

Adyllygyň tagtynda,

Paýhas öňe gidýär,

               paýhas saýlanýar.

Susup,susup,

Baýlykdan baý baýlygy

Ynsan kalby orun berip paýhasa,

Arşyň kürsüň,-

On sekiz müň Alemiň,

Dünýäsinde  salyk sürýär,

Aýlanýar. 

Geňeş,

Maslahatdan paýhasy, ýeňşi,

Onda tutuş iliň bagty jemlenen.

Ýaşaýyşyň adalatly mizany,

Öňe çykyp,

Ynsap, kanagat bile,

Ynsaba hem halallyga deňlener.

Maslahatlar-

Halkyň ynamy-güýji,

Söz-Halkyňky,

Peder  pendi serinde.

Beýik Watan rowaçlyga ýol aldy:

Gül Watan – Eremde,

Durmuş – keremde!