Gözel Ruhnama

     

                    I.

Ýedi harp,

          Ýedi ses,

                    Tükenmez owaz,

Sütüni,

         Söýesi,

                   Binýady name ?!

Köňlüňe — kanagat,

                     ýoluňa — dowam

Bu eziz Kelamyň dünýäsi name ?!

Asyrlaň soragy,

                   Bagtyň küýsegi-

Durmuşy salgy biýr gyssanan kese.

Ýyllaryň  geregi,

                       Wagtyň goragy

Ömürleri beslän hoşnut höwese.

Her jümle sogapdan-

                      nurdan püre-pür,

Hakyň sahawaty bibaha, nyrhsyz.

Gunt deý pähim söýlär welilik bilen-

Gudratyň öňünde ýürek öz erksiz.

Iň täze eýýamy mübärekleýän,

Ýagty sabalaryň ýollan salamy.

Dünýä bilen dörän Peder ýoluny

Beýgelden Serdaryň köňül kelamy-

Dury kalp,

                Erkin ýol,

                           Aý-aýdyň dünýä. 

Asan edýär müşgil sowallaryňy.

Elden-ele geçip,

                       her saba, her daň

Täzeleýär kalbyň owazlaryny.

Ālem sesin goşýar mährem owaza,

Galkynýar dünýäniň  mysapyr kalby.

Arşy beýikligiň ýalňyz ýoluna

Mukaddes Ruhnama  nurana salgy.          

                    II.

Säher çagy guşlar bile galkynan,

Oba, şäher hoş owaza oýanýar.

Metjitde ak azan,

Radioda,

Mukaddes Ruhnamam-

Danam okalýar.

Göwün tugy bu galkynan illeriň,

Pasyrdaýar  erkinligiň badyndan.

Sadalygyň baky ýürek ýarany, 

Başyn egýär Halka Hakyň adyndan.

Her ak saba –

Haktagallaň salamy.

Ýola düşýär haýyr, sogaby  bilen.

Oguz Ruhy Bahar bolup parlaýar,

Garagumy hem Köpetdagy bilen.

Wysala ýetişdi küýsegli ýyllar,

Eý, dünýäsi abat,

Jemaly gözel.

Çeşmi — abuhaýýat,

Āheňi — gazal

Şaýoluňa düşdi saňa maýyllar.

Aýdym aýdýar Asman Zemin arasy-

Şowhun içre ajap nama öwrülip.

Tebigatym  saýrap otyr hoşzyban

Gül göwünli ynsan bilen höwrügip.

Bagt ýoly-

Şa kalbynyň gaýmagy,

Ylhamyňda yşkdan dörän uçgun bar.

Ýüpek ýaly duýgularyň badynda,

Dag silinden gözbaş alan göçgün bar.

                      III.

Mukaddes Ruhnama özüň özüňi

Tanap biler ýaly ylahy aýna.

Didäňden ýer tapýar geçmişiň gözi,

Şu günüň  paýhasy ýaň salýar beýnä.

Kalbynyň ynanjyn saçak deý ýazyp

Okana görünýär paýhasyň güýji.

Daglar başy gökde-

Çuňluklar özün

Saýýar juwan dünýäň 

Beýik  buýsanjy.

Saýlap-seçip jümleleriň ajabyn,

Waspyň etsin, ozan bilen bagşylar.

Ýerde — ynsan,

Gökde sadyk melekler,

Seň ýoluňa

Ýalňyz başyn  bagyşlar.

                       IV.

Duýgular mekany  Gözel Ruhnamam

Ýene-de kosmosyň gerşine çykdy.

Beýik Türkmenbaşyň Beýik taglymy,

Ynsanperwerligiň ak ýoly bilen

Galkynan Dünýäniň golundan çekdi.

Alem aýak basýar hoşniýet dünýäň

Doganlyk köşgüniň bosagasyna.

Täsin owaz bilen  seslenen Diwan

Hak-haýyr ýolunyň sahawat zerin

Sepeleýär bagtyň otagasyna.                                                    

Gündogar, Gündogar,

Gadym Gündogar,

Sen ýene-de  Altyn Gün bolup dogduň.

Dünýä seniň haýranyňdy hemişe

Türkmen ogluň açdy altyn göwejiň-

Dünýäň  ýüregine nur  bolup ýagdyň.

Seni bir gez,  ýok,

Asmana  goterdi

Türkmen ýoly-

Gursaklaryň päkligi.

Gözbaşynda Beýik Adalat duran

Bagt ýoly-

Taňryň ýeke-täkligi.

Gündogar, Gündogar,

Gadym Gündogar,

Çar tarapyň gol uzadýar, hyrydar

Ruhnamany öwrüp ene diline

Ýakynlaryň türkmeniňe dost boljak,

Oguz  ýoly — mertebesi türkmeniň,

Dünýä bilen doganlaşýar Gül Diýar.           

                     V.

Bagt ýoly abadan–

Ugry mertleriñ,

Mukaddes Ruhnama ylahy owaz!

Watan aýdymlary  beýik türkmeniň

Nurly ýüregiňe siňen bahar-yaz.

Şahyry,

         bagşysy Bitarap halkyň

Ylham çeşmesine eňek basandyr.

Arşy sahawatyň altyn açaryn

Zeminde türkmenler boýna asandyr!       

Arzylaýar ýörelgesin türkmeniň,

Goş düşürýär ýakasynda, bir okan.

Jadylaýjy söhbetine erk beren

Başyn egýär:

“Allam,

Bu niçik mukam!”

Göýä ak asmanyň ýüregi ýaly

Açýar Dana dünýä penjiresini.

Ruhubelentligiň duýgy-hyýaly,

Kalbyňda lowladýar yşk çyrasyny.

Daglar,

meger, beýiklige galandyr,

Asmanyň synyna başyny oýkap.

Beýgelip ýör,

Ādim, adim beýgelýär

Türkmenler bu beýik dünýäni okap.

Bilýäňizmi?!

Dünýäsine Hoşlugyň,

Owaz içre Beýik Alham gelýändir.

“Dilin tapsaň” kalbyňdaky boşlugyň

Ýylanyň zähri-de melhem bolýandyr,

Ruhnama dünýäniň kalbyna guýlan,

Mukaddes owazyň goşa ganaty.

Altyn köpri gurýar göwünden göwne

Diwanlar içiniň Beýik Danasy.

Bu goja Zeminiň kalby päklendi

Mundan zyýat  görki barmy barlygyň ?!

Mukaddes Ruhnama altyn halkasy

Ynsany beýgeldýän bagtyýarlygyň.             

                   VI.

Ýörelge  kän,

Ýol kän  gowudan gowy,

Biri saga, biri sola äkidýär.

Ruhnamanyň hoşniýetli dünýäsi

Bagta  barýan ajap ýola äkidýär.

 

Heňi kändir,

Ýüregiňden geçirseň-

Dünýä ýatyr gatlarynyň  içinde.

Agtyjagnyň başyn sypap,

“Hä” berip

Okadýandyr ýäşy ýüzden geçen-de.

Soňy bardyr ýyldyrymyň ýaňynyň,

Ýagyşdan soň älemgoşar görünýär.

Türkmenbaşyň ynsanperwer ýoluna

Ak dünýäniň ýüreginde orun bar.

Şaglawuklar dag serinde ýer eden

Beýiklikden çuňa sary eňýändir.

Watan odun gursagynda köreden

Ýüreklerde ýürek bolup urýandyr.

Döwletimiz ak dünýäniň ak guwy,

Dumly-duşa telwasy bar, galkynyp.

Jülgesinde,

       deresinde,

                        çaýynda

Kalby ýatyr Beýik türkmen halkynyň.

Duýmak lazym!

                  Gadymýetiň ýaňyny,

Durkuň bilen berlip, düşünmek lazym.

Diňe Taňryň,

           Hakyň sulhy ýa;rany

Ýazyp biler dünýäň Dana kitabyn.

Ýörelge  kän,

Ýol kän  gowudan gowy,

Daga siňýär gayalaryň owazy.

Ynsan ählin bir agyza jemleýän

Ruhnamadyr

Hak ýolunyň diwany.