Nesil minnetdar!

  

Biz zehin eýesi,

Bilime muşdak,

Ylym dünýäsiniň  gapysyn açdyk.

Prezidentim!

Çagyrşyňa seslenip,

Gül açan möwsümi Garaşsyzlygyň,

Bilimiň  aý-aýdyň  ýoluna düşdük.

Alym bolup ýetişmeklik serdedir.

Ynanjymyz Il ogluna-Merdedir!

Howandarym-

Nesilleriň arkasy!

             Güýç-kuwwat biz galkyndyran iliňden.

„Jeýhun bilen Bahry Hazar arasy”

Gülzar boldy aň-paýhasyň silinden.

Ýaşaýyşa tizlik beren Arkadag

Alkyş Size nesilleriň dilinden.

Sargytlaryň,

                   öwütleriň,

                               pentleriň,

Halkymyzyň ýüreginde ýer edýär,

Bilim öýün  gurup berdiň nesliňe.

Ylym öýün gurmak ýoldur jennete.

Baky tagzym!

Paýhasyňa, aklyňa!

Baky tagzym!

Asylzada aslyňa,

Bilim-bagt,

Ylym-ganat ýaýylan,

Bilim,

       döwri halas edýär galypdan.

Garaşsyzlyk şuglasynyň astynda,

Ynamyndan dana Prezidentimiň,

Ylham alyp öňe barýan talyp men.

Döwre many,

                  durmuşa akym berdiň,

Ömre galkym,

              Ykbala ýalkym berdiň.

Çeşme deý şaglaýan şalyk paýhasy,

Ýaşaýyşyň depesinden inderdiň.

Çynlakaý bat-

                    ynam berdiň gursaga,

Öçmejek ot-

              ylham berdiň gursaga.

Prezidentim!

Tükenmez gor,

Solmaz gül,

Uçgun,

         alaw,

               göçgün berdiň gursaga!

Bu täsin dünýäniň pynhan syrlaryn,

Gözlegde agtaryp, öwrenip, bilip,

Ýadamazak,

                   ýaltanmazak,

                                       irmezek              

Göreldeli ýoluňyzda goýalyp,

Şaglawuk deý gaýalardan inip men,

Otly, uçar, gämi, aragatnaşyk…

Müşgil tilsimleriň känin bilip men,

Watan ykbalyna buýsanýan, galkýan

Hünärine ökde, ezber  talyp men.

Ele kitap,

                Diliere dür berdiiz,

Aýny wagty ganat-u per berdiňiz.

Ýekän-ýekän açyp dünýä ýollaryn,

Prezidentim!

Baş egýäris kesbiňe!

Göz gezdirip erkin Watan keşbine,

Kitapdan başlanýan bagt berdiň bize,

Minnetdar nesiller baş egýär Size!

Prezidentim!

Guran ýoluň mähirden

Söwer iliň ýüregine barýandyr,

Parasadyň didesinde ýanşyňa,

Giň jahanyň çar künjegi haýrandyr.

Nesilleriň altyn halka daşyňa,

Döwlet gonsun merhemetli başyňa.

Şöhratlan,

           eý, Beýik Galkynyş ýoly!

Garaşyzlyk binasynyň daýanjy.

Baky şöhrat bolsun,

Size Il ogly!

Biz– kuwwatly ýurduň gelejek-genji,

Siz–talyp ýaşlaryň arkadaýanjy!

Mertebäňiz beýgelsin çürbaşlara,

Nusgalyk Siz,

                  biz bagtyýar ýaşlara.

Siz bolup, bu ili ýalkan Bilimdir!                            

Ganatly nesiller Siziň bilendir!

„Bilgir nesil ili dünýä çykarýar,

Ýaş nesil bilimden taplansyn!”-diýýän.

Döwleti Garaşsyz,

Ýurdy Bitarap.

Howandarym!

Aň-bilimiň hossary!

Bizdedir iň kämil engamy dünýäň.

Iň täze Gün dogdy älemi çoglap,

Şol Güneşiň şuglasyndan ganyp men,

Iň täze tehnika,

                         iň täze aňa,

Başarjaň erk edip bilýän talyp men.

Möwsümi bi,

              sagdyn ruhy doklugyň.

Şahyryň şygry deý owadan günler,

Prezidentim!

                Yhlasyňdan joş alyp,

Ylhamdan tutaşýar al-elwan güller,

Nesillere ynam berdiň,

                                     erk berdiň.

Açyşa ymtylýar nowça göwünler.

Bize bagly,

             döwri öňe äkitmek

Aň-bilim tuguny göterip golda,

Öz eliň, öz ýakaň,

                           açyş et,

                                     döret,        

Beýnide şygyrdy,

                     Kalpda yş bolsa.

Bu gün täze basgançaga galyp men,

Suraýy keşbine buýsanyp ýurduň,

Gursagy hyjuwdan doly talyp men.

Şöhratlan,

              Gün kibi Beýik zamana!                               

Şöhrat bolsun,

                  bagta ýol görkezýäne!

Şudur, aň serpaýy,

                         ömrüňe many!

Garaşsyzlyk atly beýik gudratyň,

Galkynyş getiren  ýüpek şemaly,

Bu gün güle durdy bilim sährasy,

Ylym ekip, 

                 jöwher hasyl göterip,

Barha rowaçlanýar Watan şöhraty.

Sowatly köp,

Emma seýrekdir zehin!

Zehin çöp däl,

                  gara ýerden gögermez.

Çyn zehini ýel götermez,

Sil almaz.

Çyn zehini asman her sere bermez.

Zehini goldamak merdiň pişesi!

Ugrukdyryp bagta sary ýollary,

Siz bolduňyz,

Ýagtylygyň didesi!

Talaňa durmaýan  düýpsiz hazyna:

Baýlykdan baý dünýä,

                       gowzamaz gora,

Eýe edip,

              maýyl etdiňiz bizi,    

Garaşsyzlyk atly kämil esere,

Ylham serpaýy bar,

                      Mähir bar  ýene

Şamyrag deý, ýagty paýlaýan sere

Bedew ganatynda,

              Juwan ýaşynda

Galkynyp-galkynyp şu güne ýeten

Pyragynyň puhy siňen ülkede,

Ylym-bilim-

               rowaçlygyň çapary.              

Prezidentim!

              Paýhas sary  çekilen,

Röwşen ýoluňyzda bagtyň açary.   

Siziň bilen buýsançlydyr başlarmyz,

Galkynyşdan ganatlanan ýaşlar biz!