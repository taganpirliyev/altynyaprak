  Watan yşky

         

Diýarym sen!

Aýdymlardan ybarat,

Kararym sen!

Her ykbala delalat. 

Gerim tapdy oba,

                     kendiň,  etrabyň.

Dost-doganlyk — Bitaraplyk ykraryň.

Seni  söýüp bagta ýetdi ýolumyz,

Seniň yşkyň göterdi il ykbalyn.

 Bagtyň  bar,

           Sarpaň bar,

                     Ganatly  ýurdum!

Türkmen  yhlasyna ak ganat beren.

Türkmen ykbalyna adalat beren,

Watan gullugynda,

                  hyzmata gaýym

Durana kuwwat biýr Asmanam,

Ýerem.

Gadamlaryň menzillere barabar,

Ylym galkdy,

              Alym galkdy,

                           Ser galkdy.

Mugallym, lukmany,

                            işçi, bagbany

Okuwçy, talyby, garrysy, ýaşy,

Alymy, Şahyry,

                  bagşysy…bary

Seni söýüp ykbaly çüwen halk bi.

Seni baky,

          Depesinde göterdi,

Sen diýip topragňa baş goýan aslyň.

Gujagyňa dolýar

                    toýly ýazlarda

Dünýäň çar künjüne kök uran nesliň.

Ýüz müň öwüşginli,

                      müň anbar ysly,

Bossanyňa gonan günler höwesli,

Döşüňe buýsançdan çeçek getirdi,           

Ýaz bolup gülleýän Galkynyş paslyň.

Seniň adyň-

              ajap aýdyma meňzeş,

Aýdymly gursagyň howasy sergin,

Seniň adyň –

              adyl tuguma menzeş,

Baýdak göterilse-

            ýeňişden her gün,

Feýerwerkler bilen göwher ýyldyzlaň,

                            Nuruna bezelen Zamanym, dursun.            

Galkynan ýurdum.

Sen hakda ýazmazlyk asla mümkin däl,

Mümkin däl,

             ýazmazlyk hoşmeýil waspyň,

Sen diýip galkynýar topragam,

                                          Ýerem,

Sen diýip eçilýär ummanym dürün.

Päli düzüw ile  ýagarmyş rysgal-

Sen diýip eçilýär asmanym nurun,

Seniň Watan adyň-

                   Bitarap Diýar,

Beýik ymaratlaň haýbatynda dur.

Seniň şan-şöhratdan galkynan badyň

Gullukçy,

           zähmetkeş,

                    gurluşykçynyň,            

Watanparaz esger,

                   mugallym gyzyň, 

Adynda,

       gaýduwsyz gaýratynda dur.

Ajap röwşe gelýär kalplaryň yşgy,

Ajap röwşe gelýär bagtlaryň köşgi,

Basgançak,

          basgançak ýeňişler bilen,

Dünýäniň egnine deňleşdi egniň,

Her Zaman,

            her eýýam öňe çykarýar

Watana şan bolan gaýduwsyz dogmun.

Dag döşüni ýaryp çykan  çynarlar,

Beýikligiň jümmüşinde ýer edýär.

Watan!

Ýeňiş bilen  ýeten sepgidiň,

Bu gün seniň dünýä deýin giňligiň,

Bitarap,

           gözýetmez pähim çuňlugyň,

Āgirt tutumlaryň howalasynda

Mahmal owaz bilen

Dünýä jar edýär.           

 Nirede rowaçlyk -bagtam şol ýerde,

Çünki bu iki söz- bir synadandyr.

Ýyllaryň synagy ýügrup-ýasap

Bu iki pälwany bir jan edendir,

Rowaçlyk-ýoluňa!

Bagt-ömrüňe!

Bularyň mesgeni Beýik Watandyr. 

Bagtyň şaýolundan şaha ýaýradan,

Suw ýaly ýollardan

                    saldamly ýöräp,

Diňe sabyrlylar ýetýändir bagta.

Polat ýol,

             deňiz ýol,

                       asman ýollary,

Äleme ýol açdy Bitarap halka.

Şa ýoluňa düşen senden daşlaşmaz,

Dolanar,

           eglenmez saýry ülkede.

Her guşa öz höwürtgesi ezizdir,

Ezizlik ýitmeýär,

              Ol — Watan yşgy,

Ol yşk kalba siňýär Alla yalkasa.

Il-ulus,

          dost-dogan,

                        myhmany bilen

Diýarym toý tutsa gazan ataryp,

Gelnaljysy gelen ojaga meňzeş,

Diňe beýik zatlar edilýär taryp,

Ýyllar egsik gelýär,

              ölçärden  boýuň,

Şaýatdyr Ene Ýer,

Şaýatdyr taryh.

Ýaşaýyş –sen,

            Sen mukaddes sežde sen,

Waspyń üçin tükenmezdir togabym.

Bitarap sen,

         Döwran gitmez üstüňden

 Saňa söýgim-

           Ömürboýy sogabym