 Watanym — kasamym                        

Asman gülýär, güneş şugla salanda,

Zemin gülzar-erkini ýaz alanda.

Eýýamlara göç edende adamzat,

Şamçyragy-saýyrdyň aň-parasat.

Köke görä şaha ýaýradýar daragt,

Oguz kökli türkmen, ýaýrawyň gurat!

Jan-u-teni topragyna badaşan,

Şir demlileň dabarasy dag aşan.

Asyl türkmen Oguz ýoluna uýar,

“Serdarym-jan, Watanym-iman”- diýer.

Oguz hanyň adalatly kanuny,

Sap altyna öwrülen Hak taglymy.

Türkmen üçin açan ruhy dünýäsi,

Binasynda-sarsmaz ruhy binýady.

Ogullary tylla tagtly han çykan,

Dogum odun dünýäň gözünde ýakan.

Döwlet tapan agzybirlik ýolundan,

Gudrat görýär dünýä Oguz oglundan.

Deprek kakyp, nagra kakyp, naý çalyp,

Türkmen adyn göteripdir buýsanyp.

Zemin üste şalyk sürse adalat,

Ýer bagyrtlap, umma gaçýar jahalat.

Ýedi yklymy paýhasyna kökeren,

Oguz handyr jahalaty çökeren.

Ýeke-täkdir, Taňry diýip, Hak diýip,

Dana pähim Allaň birligne uýup.

Ýagşylyga çagyryp külli kowmun,

Ýaşaýyşa berýär joş bile şowhun.

Ser beripdir, ýowutmandyr duşmany,

Watan Ogzuň başynda täç- imany.

Şeýdip dünýäň şalygyny sürüpdir,

Döwletlilik binýadyny gurupdyr.

Jemlenipdir ýagşyzada aslymyz

Oguz handa parasadyň naýbaşy,

Bakylygyň gözbaşy.

Bu gün türkmen binasynda görünýär,

Oguz hanyň daglar deýin haýbaty.

Oguzlaryň ruhy bolup parlaýar,

 Ganatly zamanyň beýik baýdagy-

 Halkyň paýhasy.

             *      *      * 

“Ýagşylyklar bilen aýlanýar Zemin,

Ýagşylyk dürseýär durmuşyň demin.

Kim ýoluny gursa haýyr-yhsanyň,

Kim ýolunda dursa şeri gorsanyň,

Her daýym goraglar,

                             gözünden salmaz,

Ýagty gursagynda oturan Hudaý

Ýarydyr şol ynsanyň” –

Diýip asyrlaryň çuň jümmüşinden,

Türkmen beýikligniň başlangyjyndan,

Bize gönderip dur,

                     dädemiz Gorkut,

Jöwher pentlerini,

                             öwütlerini,

Susup alýas, dili doga senaly,

Weli atamyzyň sargytlaryny,

Garaşsyz Watanyň Kasam — ähtine,

Bitarap Watanyň sena – mährine,

Kök urup ornapdyr,

                        siňňin siňipdir,

Gorkut atamyzyň doga patasy,

Hakyň sedasy.

Garaşsyz döwletiň binýadyn tutan,

Bitaraplyk bilen dynçlygy utan,

Türkmen senasynyň sütün-özeni,

“Dünýä dursun sen dur Türkmenistanym!”

Dileg, dogasynyň parlak ýaňydyr,

Dili hak senaly Gorkut atanyň.

Şanyna şan bolup, ykrara gelen,

Garaşsyz, Bitarap-jahana dolan

Türkmen taryhynyň aňrybaşyndan,

Ybadat, tagzymdan göterlen goldur,

Ýagşylyklar bilen, gowluklar bilen,

Türkmen ýoly diyip gurlan ak ýoldur.

Binasy,

            binýady,

                       bendi,

                                 maýasy,

Gorkut dogasyndan ganan ak päldir,

Taňrynyň,

               Watanyň,

                            başda Serdaryň

Birligine  uýup gülen ykbaldyr.

                      *   *    *

Bili “Gökguşakly” — Çarbagly Watan,

Ýoly gül düşekli çar dagly Watan.

Eserdeň,

              namyşjaň,

                           merdem,

                                    başarjań,

Däli sil buýsançly arkaly Watan.

Birigen agzyny aşa ýetiren,

Mähriban Serdarly — sarpaly Watan.

Senden wepa alyp,

                        gaýrata galyp,

Mahmal topragyna öwşün bolýarys,

Durnaly güýzleriň paýhasyn alyp,

Nowşirwan daňlaryň sazyn çalýarys.

Dünýäm,

            ala-ýazym-

                         sensiň baharym,

Aklykdan ýasalmyş saba säheriň.

Iki dünýäm üzre ezizdir maňa,

Gülzara beslenen oba-şäheriň.

Aýdym bolup urýan ýürek sazyňa

Şeýdaýy heň düzüp öňe gideris.

Asman deý tolkunýan ýaşyl tuguňy,

Toprak deý ezizläp,

Maňlaýa sylyp,

Täze dogan aý deý togap ederis.

Sep-sep geçip barýar nurana ýyllar,

Nesillere goýup şan-şöhratyňy,

Ogullary bilen arkaly Watan,

Beýik zamananyň altyn ganaty,

Gerçek nesilleri sarpaly Watan.

Oňony Yanardag-

                         Täze türkmene,

Altyn Asyr bolan erteli Watan.

Pederleriň ygrar,

                   messebi Watan,

Keramat, gudratyň mesgeni Watan,

Ruhana taglymyň ojak-özeni,

Watanparazlygyň mekdebi Watan.

O mekdebi geçen,

                         Garaşsyzlygyň,

Altyn sütünlerne söýedir,

                                      söýe.

Beýgelen türkmeniň halal ýurdunyň,

Göwher topragyna,

                                 bereketine,

Döwlet-döwranyna eýedir,

                                         eýe.

O mekdebi geçen,

                         Bitaraplygyň,

Göwher ganatlarna  sarsmaz kuwwatdyr

Dosty dogan eden altyn ýüregi,

Hoşniýet,

              hoşmeýil-

                        pamyk deý akdyr.

Halkyna söýgüden ýasalan kalby,

Barly dünýäň baýlygyndan zyýatdyr.

Topragy mukaddes nurana Diýar,

Görüm-göreldesiň çar ýana Diýar.

Erkana nesiller eşret bulakly,

Gülgün ýazlaryňa perwana Diýar.

Başy jem türkmeniň başynyň täji-

Arka sen ilińe,

                    erkana Diýar.

Kök-damar-barlygym-

                       seniň barlygyň,

Sensiň nury-didäm, Ata Watanym.

Ýürek urup durka  ykbalym-ömrüm

Waspyňa senadyr-

Şudyr kasamym!