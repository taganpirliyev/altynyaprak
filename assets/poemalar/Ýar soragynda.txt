Ýar soragynda

On ýedi ýaş,

              Söýgi dürtüp böwrüme,

Günüme goýmady, “taýyń tap» diýip.

Ýola düşdüm, komnatdaşym Nazaryń,

Täp-täzeje, amanat köwşün geýip.                     

Konserwatoriýań gapysy ine,

Gyzlaryń birinde eglendi nazar.

Driźýor jadyly taýajygynda

Gaty gitseń, aýlap başyńdan salar.

Dutar, gyjak, wokal, fortepiano,

El-he-pus-a, aman-aman, eý aman,

Sazanda, aýdymçyń höregi nota,

Men bolsa aç öljek muńa çydaman.

Ýelk ýasadym, yzymy ýel çalmanka,

Lukmançylyk uniweriñ ýanyna.

Ak halatly talyp gyzyń nazary,

Gyzyl ińńe bolup çümdi janyma.

Bir elde ska:lpel, birinde gaýçy,  

Görenimden huşum uçdy başymdan.

Iki kilometr aýlanyp geçdim,

Şo günden soń Meduniweriń daşyndan.

Birden gözüm düşdi, baýryń üstünde,

Dünýäń keşbin çekýän suratçy gyza.

Ýanynda jorasy, ýasan küýzesin,

Görene göz edýär dolduryp näze.

Biri surat çekýär, başyn galdyrman,

Biri sungat edýär toýundan, gumdan.

Gyzlary terk edip dolandym yza,

Mańa bir ýar gerek, söýgüsi çyndan.

Alnymda göründi ýene bir gapy,

Birgörsem, hars urýar  gyzlar ylgaşyp.

Daşyndan göreńde howuńy basýar,

Ynha, dur, «Sport syýahatçylyk».

Karate, dzýu-do, basketbol, futbol,

Gyz-a däl, eglenseń berýär küştüńi.

Ýagyrnysy ýere degmez pälwany,

Göremde ysytma tutdy, gyş güni.

Ýar soraglap, tala dańyp umydym,

Munda-da eglenmän,  düşdüm ak ýola.

Harby lybas geýen dogumly gözel,

Galanja umydym çykardy nola.

Egninde çin, özi harby serkerde,

Berlen buýruk bilen, köçesi- küýi.

Beýle boljak bolsa, bagyşlań, dostlar,

Men nädip saklaýyn bezelgi öýi.

Ýola düşdüm,

Ýa, medet ber uniwersitet,

Mańa bir ýar gerek, gözleri nurly.

Fizik, matematik, şahyr, zurnalist…

Ýigitleri barýar gapdaly ýarly.

Öz-ä çogup çykýar, gyzlar gülüşip,

Geljekki mugallym, geljekki alym.

Bu gyzlar  hem-ä geń,  şeýlebir kejir,

Söýdürene eziz, beýlek-ä–zalym.

Unwerstetde duşman ýürek taýyma,

Eńdim ykdysadýet dolandyryşa.

Bärde barter bilen dolanýar duýgy,

Kredite zat ýok,-

Haryt däl söýgi.

Iki taraplaýyn ylalaşyga,

Şertnama bil baglap garaşdym, ýöne,

Gyz tarapy duşuşmaga gelmese,

Bu ýerde, söýginiń gürrüńi näme.

Seýdi, Energetikany daş görüp,

Oba hojalyga ýöneldim, indi.

Bir ýanda traktor, bir ýanda maldar,

Drenaźçy hem dokmaçy göründi.

Gyzlar sygyr sagýar çyzgap goluny,

Ýumurtga çöpleýär ýene-de biri.

Bu ýerde tilsimat saýlaýar dynman,

Haýsy biri ownuk, haýsysy iri.

Her kim başyna gaý, hars urýar dynman,

Meń bilen işi ýok hiç bir gözeliń.

Bulardanam zat ýok, geliń dostlarym,

Polide aýlanyp, synlap göreliń.

Taslama, gurluşyk, arhitektura,

Nebit, gaz ýañlanýar buraw sazynda.

Bularam biz ýaly gyzlara garyp,

On ýigit bar, bir gözeliń yzynda.

Dünýä dillerinde saýraşyp duran,

Aýak çekdim, gözelleriń deńinde.

Biri “Mersi”diýýär, biri “gutantak”

Biri diýýär: «hany, dursana tentek».

Aý, garaz bular-a günüme goýman,

Üstümden güldürdi hersi bir dili.

Halkara gatnaşyk goşulyp ara,

“Nasilsiniz” diýdi, “Evlimi, iýi”.

Aýlanyp-aýlanyp, kän gözel gördüm,

Düşünşip bilmedim hiçisi bilen.

Ýar soraglap meniń düşen günümi,

Dińe, meń günüme sataşan biler.                                  

Bolmady,

 jübimden telefon alyp,

Ulag aragatnaşyga jań etdim sańa.

Eý, sen ykbalymyń ýeke-täk güli,

Mylaýym ses bilen dillenen sona,

Sen ekeniń bu kalbymyń küýsegi,

Sen ekeniń, bu ýüregiń ýetmezi.

Özüń gelip, bu dertlerden halas et,

Bu ýollarda, gel, bagtyýar et meni!

                   ***

Ýere sygman, uçdum howada, suwda,

Gül görküńden, bada elendi kalbym.

Talyp dostlar, yşky bilmeýän bolsa,

Bu kyssadan ýagşyja sapak alsyn!

Aragatnaşykçy gözel gowşurdy,

Ýagty arzuwyma,

Parlak bagtyma.

Asyl, golaýymda ýylgyran gunça-

Soltan bolup çykdy köńül tagtyma.