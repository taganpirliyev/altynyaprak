Herki zadyň möwrüti bar,

Çägi bar.

Haçana çen ilden alyp gezmeli ?!

Bermek üçin gezegiňde,

Özüňem,

Ýygnanjaňy bir sapaga düzmeli.

                    ***   

Eger saklap bolýan bolsady wagty,

Ýüpüni sypdyrman penjäňe gysyp.

Dünýäň bagty üçin,  bütin ömrüme,

Şol ýüpi saklardym bagryma basyp.

                     ***

Adalat bar, Gök Zeminde-

Delalat berip Zehine

Ýykylana hossar çykýar.

Arka durup hakykata

Ejiziň golundan çekýär.

Bir-ä Asman, birem Zemin.

Eýäňdir sanaňda demiň.

                 ***

Bir görseň ýaz,

Bir-de gursagyń otdur,

Bu bir düýşdir.

Ýakymy bar –heserdir.

Bulguryndan başa çekenler diýer:

“Söýgi – meýdir.

Götermeseň ýeserdir”.

                          ***

Haýwan ähli dört aýakda ýöreýär.

Guşda aýak, ganat iki bolmaly.

Tapawut bar,

Ýöne göwni ganatly,

Ynsan asly guşdan bor-a çemeli.

                   ***

Biri diýýär: «Pelsepäñ:ä ýadatdy»,

Ýene biri diýýär»Bize şony ber!»

Ýylgyrýaryn:

«Ili güýmäp ne görgiñ,

«Goýaý indi!» diýmeseler oñyber.»

                      ***

Güýz paýawlap,

Akrap ýeli buz ýaly,

Çar tarapa mähir bolup seçilýän,

Adamlaryñ kalby bahar-ýaz ýaly.