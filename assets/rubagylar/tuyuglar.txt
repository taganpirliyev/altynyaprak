Indi muzeýde dur, elim degirmen,

Ýaşaýyşy tigirläpdir  degirmen.

Urbasyny Watan genjine deňäp,

Togap edip, maňlaýyma degi:r men.

Ileriň boz meýdan, gaýraň-da gatla,

Goluňy çyzga-da gaýratyň gatla.

Rysgyň bereketi hereketdedir,

Diýme: „Desterhanym nandan gat-gat-la”.

Dessandan soň bagşy aýdyma geçdi,

„Näzli ýary” „Tüni derýadan geçdi”.

Diýdi: ”Jan-jan”, „Altyň biri” „Öltürer”,

„Ak ýüzli maralym”, „Sallanyp geçdi”.

„Mukam çal, owaz et, düwme gülberiň”,

Diýenim bolmady, duşsa gül beriň.

Dutaryny düzüp gelsin gaşyma,

Soň, halyma gülseňizem, gülüberiň.

Kak suwy durlanar ýygnanyp o:ýa,

Bulutlaň göçümi batyrýar o:ýa.

Kim ýatar ýaz güni  gyş ukusynda,

Tebigat oýamy-daýhanam oýa.

Barmak basyp sanasaň-da ýylba-ýyl,

Müsürde aňzak gyş gyşlaýar maýyl.

Her on iki ýyldan bir müçe bogan,

Tebigatym, paýhas-käniňe ma:ýyl.

Sahylygyň göýä Hatam Taýmydyr,

Hyýallaryň bökjekleýän taýmydyr?!

Özüňden soň, ýüreklerde ýaşajak

Abraýyň — mertebäň ömre  ta:ýmydyr?!

Zergäriňki-syntgysy şaý-sepiniň,

Gyzyňky-düzlügi bukja-sepiniň.

Toýlaryň bezegi zyba gözeller,

Tylla gupba geýiň, gülap sepiniň.

Haly doka, oglan okat, goşgy goş…

Tebigata garaşyk et, köňül goş.

Abyköwser suwly dury çeşmäniň,

Altyn çeşmi guramasyn, goşant goş.

Gara saç, gara gaş, aý ýüzli Aýna,

Husny jemalyny göz etdi a:ýna.

Duýgur ýürek joralary degişdi-

„Yşka düşenje gyz, eljire, aýna”.

Gök toraňňylary göni hatarly,

Tokaýyň degresi howp-hatarly.

„Şir, peleň bar”- diýip galawut etme,

Mergenler bar munda, egni hatarly.

Gudrat bar dutarda; üýşen ýaş-u çal,

Undulypdyr bar zat: dur küýzede çal.

Pederleriň mertligine buýsanyp,

Sazda seýl edeýin, çal, dutaryň çal!

Zähmetiň nurlaýar her güni-aýy,

Kalbyňda parlaýar Oguzyň Aýy.

Aý içiniň arslany bar diýdiler,

Men bolsa görýärin possunly aýy.

Daragty saklaýan ýaýbaň köküdir,

Şejeräň aňyryň özen,  köküdir.

Matematikanyň ýoluna düşsek,

Altylyk san otuz altyň köküdir.

Atalaň pendinden sapak al Alma-

Gözleri-şakäse, ýaňagy-alma.

Ömür ýollarynda syrdaşyň boljak,

Goňşyňa duşýançaň hergiz ýer alma.

Başarsaň orak or, başarsaň ýer dep,

Bikärlik bir dertdir,  derhal eýle dep.

Halal zähmet bilen toý bolar ömrüň-

Ruhuňy ýaz eder dutar, gyjak, dep.

Görki-güli, boýy-syrdam deregi,

Ýatlatsa-da, sözüniň  ýok degeri.

Biläýse ne ýagşy iniş-çykyşy,

Geplemese bolýar bir bideregi.

Mähir gönezligiň gorulsa a:şa,

Ata-enä sežd et-ýetip ýol a:şa.

Süňňüň ýadawlygy zym-zyýat bolar,

Burç bilen çal goşup içseň un aşa.

Menzil aşdygyça ömür atly sa;l,

Kalbyň owazyna biraz gulak sal.

Mertebä  hem baýlyk sary ýöreden,

Aýazhanyň çarygyňa nazar sal.

Ussatmyň – şägirdi gözűňden salma,

Adamsyz boşluga garaňy salma.

Gözbaşly çeşmeleň dowamy bolup,

Obany suwarar ýekeje salma.

Bagt şuglasy – kalpda bir älemgoşar,

Halal zähmet rysgalyňa rysk goşar.

Söwedeňläp abraý gazanan ýokdur,

Gaýratdan ýognasyn bilekdir, goşar.

Biweç ile çykmaz, ilden gysynar,

Nadana ýoluksaň zehiniň synar.

Käte çarkandakly, käte endigan,

Bu ýollar, ýodalar kimdigňi synar.

Ýylgyrsaň  bagtymyň jowur agy sen,

Ýygrylsaň kalbymda sessiz agy sen.

Jűmjűme gűli deý ömrűmi bezän,

Sada ykbalymyň ýagty-agy sen.

Şahandaz kişileň her gűni ýazdyr,

Sussypes suslanyp boýnuny ýazdyr.

Öýi arkasynda, rysky ýolunda,

Gezende derwűşler kaýda ýűk ýazdyr?

Jöwza ýanyp, gyşda ýagmyra buýan.

Melhem gozläp, çykar kä  o ýan bu yan.

Tebigatym lukmanlaryň lukmany,

Eçilen, ýűzärlik, ýandak, buýan.

Ýokdur, ýatyp, zahmet tuguny diken.

Ýokdur gaýma-keşde iňňesiz tiken.

Näzikligiň goragynyň nusgasy,

Bägűliň ýanynda awuly tiken.

Gabahat närsedir meý-şerap içmek

Lul-gambar boluban duzdan ant içmek.

Zähmetden kemal tap, eşret şondadyr

Jöwzada saýa bor, aňzakda içmek.

Gunduz deý özi ak, päkize gara

Sürtseň-de kömüri ýokaşmaz gara.

Saýgarmak isleseň agy-garany,

Gara, herki zadyň aslyna gara.

Diýdiler ezberlik asla çekedir,

Ýüwrükler çamany  öňe çekedir.

Ýene-de diýdiler: „Deňiz tümlükde,

Ýyldyzly gümmeziň keşbin çekedir.”

Teýene — gybata gulagyň asman,

Sogap al, günäni boýnuňdan asman.

Ömür sallançagyň tebigat bolsun,

Düşegiň — gök Zemin, ýorganyň — asman.

Göwün guşum sähralara, düzedir,

Pälipes – dokuzy düzüw, düzedir.

Gursakda wyzdanym ýygyp ynsaby,

Adamlara tämiz çemen düzedir.

                  

Kesp-hünär zynatdyr, öwren, at gazan,

Ÿalkanar ÿol çeken, hem guÿy gazan,

Sen şatlygy başga ỳerden gözleme,

Bygyrdap duranda toỳlarda gazan.

Köňülleň ỳagtysy  “ak altyn” hana,

Buÿsanç tolkunydyr daÿhana, hana.

Çyzga babadaÿhan, goluňy çyzga,

Açylypdyr bagtyň — gözlüje hana.

Joşgunda – kalp içre pyntyk ÿara sen,

Hoş günde – höwesek dosty –ÿara sen,

Halallyk sen – tämizleỳän howany,

Adyllyk sen – salỳaň galpa ỳara sen.

Geçmiş jana gelÿär hakyda, ÿatda,

Keşbi göze ilÿär ÿakyn-u-ÿatda,

Urp-adat ÿitmesin, hazyna şudur,

Oỳlan sen, otur-da, pikir et ỳat-da.

Şerimliniň ÿaňagynyň aly bar,

Bagt daňynyň şapagynyň aly bar.

Ynanaÿmaň müň sözüniň birine,

Iki dilliň iki ỳüzli  aly bar.

Adam ogly, erkiň göÿä daş bolsun,

Tebigata kalbyň arkadaş bolsun,

Bilseň, yrak bolgun ruhy göỳdükden,

Bet pygyl ol, mydam araň daş bolsun.

Gazabyňa dür paÿhasyň çäk eỳle,

Iliň hyzmatynda ỳakaň çäk eỳle.,

Omrüň altyn jygasydyr messebiň,

Lebiz  hem  ygrary ikiçäk eỳle.

Töwekgel bol, ber köp-u-azy bilen,

Kanagat et, oňuş birazy bilen,

«Ýer astynda ýylan gäwüşin» duýýan,

Alabaý it azm urar azy bilen.

Ÿüregi bet päk işleri  garalar,

Bir ele-köz, bir eline gar alar,

Gom deỳ galkar gider kalby tämizler,

Joşgundan binesip zandy garalar.

Pikrim many içre suwa düşüner,

Meň saÿrak dilime şeÿda düşüner,

Köşek setirlerleriň ÿüki ÿetikdir,

Başyňy dik tut-da ÿola düş, iner.

Bilbil telwas içre: “Serçemen” diÿer,

Yşk heserne uçran ser: “Çemen” diÿer,

“Labzy süÿji kim?” diÿip sese goÿulsa,

Bilbilden öňürti, serçe: “Men” diÿer.

Mertebäňe şärikdir daşyň-içiň,

Ner agsasa hergiz gülmesin içiň.

Mähir bolup bulduraÿan gözlerden,

Teşne bolup, yşkyň şerbetin içiň.

Tasa gelseň, bir halypaň gaşynda,

Lowurdarsyň kämilligiñ gaşynda.

Paÿhasa ÿugrulyp, aňa eÿlenseň,

Ÿürek bolup syzar, gözüň-gaşyň-da.

Hakyda taryhyň gatlak-gatydyr,

Täleÿ şum gelmesin — daşdan gatydyr,

Göreçleri — jansyz, ÿüzi – yşnaksyz,

Hyrsyzyň ýüregi doň — saňgatydyr.

Agtarar men seni şam bilen daňda,

Köker meni ylham, örküňe daň-da,

Jadyly dünÿäňden çykabilmenem,

Özerksiz men seniň gülgün adaňda.

Döwür bar – şanyna gazal ÿollara,

Döwran bar – sygynsaň halal ÿollara,

Şygryÿet kenarsyz, gözÿetmez umman,

Hormat  bar — döz gelseň uzak ÿol-ara.