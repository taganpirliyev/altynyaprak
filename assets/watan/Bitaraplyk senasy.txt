Bitaraplyk senasy

Humaý guşy ganat kakýar üstüňde,

Belent ruhuň, goý, tug kimin  parlasyn.

Ynsanperwer oguzlar bar aslyňda..

Türkmenistan-

Dost-doganlyk galasy,

Bitarap ýurt-

Abadanlyk senasy.

Parahatlyk – ýagty doga-dilegiň,

Abadanlyk şuglasy sen Jahanyñ.

Şaglap akýar seniň mähir bulagyň.

Eziz Diýar- Parahatlyk baharym.

Göwünler sapaly,

Goňşa wepaly,

Ýagşylyga kerem golun uzadýan.

Sahawatdan doly türkmen gujagy,

Kalby-oňşuk, ylalaşyk ojagy.

Hoş niýeti Ýer ýüzüne göz edýän.

Açyk gapylary köňli mysaly,

Dogan gelýär doganlygyň joşunda.

“Dilin tapyp” köpmilletli dünýäniň,

Galkyp barýar Beýik Haýryň işinde.

Watana zyýarat,

Artýar zyýapat!

Her raýaty durşy bilen mylakat.

“Görmesin” diýip türkmen ýamanlyk ýüzün”,

Bitarap ýurt  Haka edýär mynajat.

Bu ýol –jana-janlyk,

Bu ýol — mähriban.

Bu Galkynyş diňe  — bagtyýarlykdyr.

Bu ýol ýagşylyga ygtyýarlykdyr,

Ynsanperwerlikden, mähir, söýgüden,

Ynançdan beýgelen ygtybarlykdyr.

Myhmansöýer döwletim!

Tutumlaryň şowlasyn.

Didämize şugla bolan bu ýoldan,

Beýik ykbal köňlümizi sowmasyn.

Asman hoşniýetli halkyň penasy.

Türkmenistan-

Dost-doganlyk galasy,

Bitarap ýurt-

Abadanlyk senasy.