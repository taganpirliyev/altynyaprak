Diýar şohraty.

Aýgül Pirliýewa.

Sazy:Ýuriý Balýanyñky.

Şöhratly  döwrümde galkyp, ykbaly gül açan Diýar,

Ýollaryna nur saçylyp, bagty arşda uçan Diýar,

Eşret bulagy deý daşyp, ylhamlanyp joşan  Diýar

Arkadagym paýhasynda-

Ylhamyň ak ganatynda.

Dost-dogana gujak açýan

Jennet ýurdum Watanymda.

Her täze  gün bagty buşlar, täze döwran  gelenini

Dünýä nygtar Arkadagyň halkyna bagt berenini

Oba-şährim ýatladýar gül jennetiň eremini,

Arkadagym paýhasynda-

Ylhamyň ak ganatynda.

Ykbaly ganatlap uçan

Jennet ýurdum Watanymda.

Ýetilmedik menzilleri düýrüp barýar ädiminde,

Görülmedik şan-şöhratyň owazy bar aýdymynda,

Rowaçlygyň nury görner täze daňyň aýdyňynda,

Arkadagym paýhasynda-

Ylhamyň ak ganatynda.

Dünýä sary ýollar açan

Jennet ýurdum Watanymda.