Eziz Watan

Ýodajyklar ýeke-ýeke birigip,

Watan!

Seniň ýollaryňa dolanýar.

Çeşme-çaýlar daglaryňdan syrygyp,

Gök arçalar  ylhamyňdan boý alýar.

Göterilip,

Ganat ýaýyp yşkyňdan,

Uçup barýar gör, bagtyýar ykballar.

Synla, Watan!

Buýsanç deýin daglarňa

Nesilleriň aýdym aýdyp çykýarlar.

Gat-gat açyp bu topragyň gatlaryn,

Ogullaryň okap otyr taryhyň,

Arka-arka atalaryň gorany-

Şan-şöhratyň —

Ömür kyssaň bar ahyr.

O kyssany wagtyň sabyr-takaty

Biziň üçin ynanypdyr Zemine.

Ýer astynda hüňläp ýatan geçmişiň

Tagzym edýär bu gün Beýik Zehine.  

Iň gadymy ýaşaýyşyň mesgeni-

Marguş ýurdy Asyr aşyp seslenýär.

Goýnun açan gadym Nusaý şalygy,

Altyn eýýam şuglasyna beslenýär.

Döwür şaýat,

                 gaýratyńa ýol şaýat

Menzillerde göterdiń bagt täjini.

Gelejege geçmiş syryny açan

Ylym-

Dünýä serpaý edýär güýjüni.

Lowurdap dur her güneşli gursakda,

Bagtyň keşbi-

Watan!

Nurly didaryň.

Bu topragyň bize goýan mirasyn,

Aýap,

        Gorap,

                beýgeldip ýör Diýarym.