Garaşsyzlygyñ ýañy

Kalby ojagy deý alawly halkyň,

Dünýä doldy Erki-Garaşsyzlygy.

Ýoly Bitaraplyk,

                         asyry Altyn,

Golunda ýaşyl Tug,

                               eserdeň seri,

Tutumy ileri,

                   nazary dury.

Asuda asmanda türkmen bagtynyň,

Çalýar senasyny goşa kepderi.

Zemin alkyşyny ömre ýazyp dur,

Gök gyrtyç ýaýlalar, sonarly düzler.

Göwnüm, owsaryňy äkitdi goldan,

Mukama öwrülen täze oguzlar.

Heň paýlaýar Zemin,

                   Gök mukam çalýar,

Arşa galýar ärler,

                               ykbal beýgelýär.

Gözüň aýdyň millet,

                               guwan jemagat,

Juwanlyk bahary dünýä ýaň salýar!

Gözüň aýdyň millet,

                               guwan halaýyk,

Beýiklik taglymy dünýä yaň salýar!

Nurana ummanyň galkan gomlary,

Erkana ýaň bolup jahana dolýar.

Bu gün owazyny diňleýär Dünýä,

Ýaňlanan Diýaryň,

Ykbalyñ taryn!