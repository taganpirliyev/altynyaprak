Gözellik çyragy

Goşa ganat,

Adyllygyň nusgasy —

Ýer ýüzünde Gözellige beletlik.

Goşa serwer,

Rowaçlygyň kyssasy,

Ykballara kämil pähim —

Belentlik!

Ýaşyl baýdak —

Güýç-kuwwaty milletiň,

Galkynyşy — ähli türkmen barlygnyň

Ýaşyl baýdak —

Özen ýoly Türkmeniň,

Wysaly Watanyň ykrarlygynyň

Zamananyň paýhas tugy pasyrdap,

Beýikligni jar edip dur Watanyň.

Jemalyna bu gün millet guwanýar,

Matlaby ol — arşy maksat tutanyň.

Ýaşyl baýdak —

Parasady mertligiň,

Gündogardan kuýaş bolup göterlen.

Jana şypa,

Tenekarlyk şemaly,

Her tolkuny paýhas – ile ýetirlen.

Başy arşda. 

Tagzym edýär Zemine,

Parlaýar pederleň ruhy ýaly.

Her bir güni eşret bilen bezelen,

Bu galkynyş

Watanyň tug jemaly.

Ýaşyl baýdak —

Täze ruhy türkmeniň,

Galkýan göwnüň älemgoşar ýalkymy.

Ýaşyl baýdak —

Türkmeniň beýik ýoly,

Türkmen eden beýik Türkmen halkyny.