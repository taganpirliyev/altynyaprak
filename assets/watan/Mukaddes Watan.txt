Mukaddes Watan

Keramat bar Watan seniñ özüñde,

Neneñ seni söýüp bolmaz ezizläp.

Galyplara sygmaz waspyñ gözümde–

Oturmak derkar däl ýylma söz gözläp.

Mukaddesligim sen mähre baý Watan,

Duzuña eýlendi  tenimde janym,

Ylhamña ses goşýar,

Bitarap Watan,

Damarda joş urýan gyrmyzy ganym.

Süýtden ak dañlaryñ–ýalkym ýoluma,

Ene sallançaksyñ hüdüsi tereñ.

Watan!

Ýurtsyñ  sen ynsan kowmuna

Görogly, Ärtogrul… alplary  beren!

Söýüp bolmaz seni galp duýgy bilen,

Amanat sözleri ýokdurmaz ruhuñ. 

Seni söýüp bolar

Çyn söýgi bilen

Watanym–mertebäm,

Beýiklik tugum!

Dekabr.2018 ýyl.