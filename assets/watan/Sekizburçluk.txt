Sekizburçluk

Senden aýra düşen saý-sebäp bilen, 

Ýellerden soraýar hal-u ahwalyň.

Watanym!

Her demde saňa sygynyp,

Mähir güzeriň bar-

Şoňa akýaryn.

Eger,

Sorasalar: “Bilbile dönüp,

Ne beýle jowranýaň, ýadaman, irmän.”

Diýerin: “Togapda bolsaň ýurduňa-

Ruhy goltgy berer,

Çekdirmez arman.”

Gül  Türkmenistanym!

Perzendiň bolup,

Seň üçin jan çekmek bize borçdandyr.

Atalaň wesýeti gursaga akýan-

Jebislik tugrasy –

Sekizburçdandyr.