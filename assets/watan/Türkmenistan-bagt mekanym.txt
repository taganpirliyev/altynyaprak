Türkmenistan-bagt mekanym

Söz merjeni ejiz gelýär şanyňa,

Türkmenistan edil bagtyň özi sen.

Eýýam nur ýagdyrdy gül ykbalyňa,

Türkmenistan-Bagtyýarlyk sazy sen.

Ak mermerli Aşgabadyň — ak söýäň,

Kopetdag, Köýtendag belent mertebäň,

Ýurtlaryň içinde nur bolup dörän,

Türkmenistan ykballaryň ýazy sen 

Bäş welaýat ýüregiň — bäş damaryň

Baýdak, Gerb, Kasamyň — doga-tumaryň

Arzuwly mukamy Babagammaryň,

Türkmenistan  hüwdüleriň uzy sen.

Ak sakgal gojalaň — dür bilen many,

Gül ýaýlań türkmeniň köşgi –eýwany,

Hak söýen ärleriň asyl mekany,

Türkmenistan paýhaslaryň gözi sen

Türkmenistan – bal gatylan nygmatlaryň saçagy,

Türkmenistan – asudalyk, dost doganlyk gujagy.

Beýik iliň  ýűregiňde Altyn Asyr açary,

Türkmenistan – hak sylamyş NUR-IMANLAŇ ýurdy sen.

1986 ý.