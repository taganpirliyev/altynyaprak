Watan topragy

Sahawaty keramata deňelen,

Toprakda erkli biz,

                               eýe zehine.

Aýagyny ýerden űzen baýnamaz,

Ģűnki ömri adaglydyr Zemine.

Ömür gűlmez,

                     ene ýeri har eýlän,

Tylla  toprak – Watan  jigeri — bendi.

Bu dogduk depeleň sergin ýelinden,

Jyda düşse guşlar niçik jibrindi.

Ynsabynda

                   yralanmaz, çaýkanmaz,

Bu topragyň aýasynda ornaşan.

Bar ahyryn,

                   dünýäň baýlygyn ýygnap,

“Ýurt gumum”

                   diýip, ýat ýerlerde orlaşan.

Watanymyň goýnundadyr muhabbet,

Gelejege,

             asyrlara urbalyk.

Ykballary Ene toprak göterer,

Soý sen Ýeri,

                   çoý Diýary,

                                   nur bolup.

Okap ýörler biziň Ömürnamamyz,

Bu topragyň her düwründen, gatyndan.

Bu türkmene mydam ýeňişler ýardyr,

Döräpdir ol,

                   Toprak bilen Watandan!