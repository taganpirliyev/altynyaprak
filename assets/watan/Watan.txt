Watan

Watan!

Sende jemi iň ýagty günleň,

Sen ýürege pena bolýan Watansyň.

Gören-bilen barmy, şu güne deňiç

Ýürekleriň  ýaňlanşyny Watansyz.

Iň beýik nagmalar seniň şanyňa,

Iň mukaddes duýgy serpaýdyr saňa.

Ölçegsiz asman deý giňligiň bilen,

Ýene sygyp dursuň ynsan gursagna.

Bäş harpdan ybarat Watan adyňda,

Ata sözün görýän örboýna galan.

Başyň belentlikde, nazaryň ýerde,

Kamatyň toprakdan agraslyk alan.    

Kybla deýin ezizligiň aňyrdan,

Ýollaryňdan aýra düşmek agyrdyr.

Ýürek bir dem,

                      topragyňdan üzülse,

Saňa sary telwas urýar sabyrsyz.

Ýürek örkün keremine kökeren

Toprak bilen bile doglan Watansyň.

Şonuň üçin,

                  mähriň içip ulalan

Adam ogly oňup bilmez Watansyz.