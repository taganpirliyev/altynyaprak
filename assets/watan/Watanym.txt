Watanym

Topragňy – tozuňy sylyp ýüzüme,

Hamraklygym bilen bagra basanym.

Ýürekde ýaýylyp, beýnide bişen,

Zybanyma sena bolan Kasamym.

Mertligiň mekany – meniň Watanym!

Galkynyp-galkynyp daňy atanym!

Mukaddes süňňüňde şineläp, baýnap,

Topragňa badaşyp ruhum gatanym,

Saňa gelip senden gitmegim üçin

Ýürek tarym gatlap, ýoda çekenim.

Şa başynyň täji – meniň Watanym!

Geljegi nazarlap  daňy atanym!

Galkynyp, owsunyp mahmal goýnuňda,

Gülgün rowaçlyga gol beren senäm,

Ýaýnap, pyntyk ýaryp, tolkunlaryňda

Käbämden — haraýym, Kyblamdan – penam.

Ynjalyk mekany – meniň Watanym!

Galkyna-galkyna  daňy atanym!

Jeýhun möwçli, Köpetdagdan buýsançly,

Garaşsyzlyk, erkinlige ýetenim,

Tükenmez dessany Bitaraplygyň

Ykbalyma asally bal gatanym.

Asudalyk tugy –meniň Watanym!

Geljegi nazarlap  daňy atanym!