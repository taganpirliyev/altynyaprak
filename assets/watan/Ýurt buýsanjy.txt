Ýurt buýsanjy    

Halkym toý toýlaýar,

Bagtyń şanyna,

Belende göterip jebislik tugun.

Watan sarpalaýar Beýik oglunyń,

Dünýä ýaýan,

Adyllyk ýolun bu gün.

Beýik işler-

               Parasadyň őnűmi-

Galkyndyryp biljek ynsan őmrűni,

Otdan őtgűr,

                   pähim őňe çykarýar

Watany őzgerdýän ajap dőwrűni,

Mähriban Watanym!

Dűnýäň ýűzűnde

Hiç kimiňkä meňzemeýän yz goýduň.

 „Halkym-bagtym”-diýýän mert yhlasyndan

Her ädimde,

                 bir asyrlyk őzgerdiň.

Dűnýä täze ýaz berdiň.

Ýurt tazelenýär,

                       gurulýar,

                                   gurýar,

Gurmak bilen ýetdik eşret bulagna,

Dünýäň halklaryna gapyny açdyk,

Başymyz gök diräp,

                           egnimiz egne.

Akýan minutlary öwrüp haýra,

Der döken şan geýýär lybas deregne.

 Prezidentim!

Ań-paýhasyń görelde,

Bagtyýarlyk gurduń ylymdan,

Beýik işleń nesillere ýörelge.

Ýetilmedik sepgitlere gol beren,

Gőrűlmedik dereje bar şanynda,

Gőrmäge gőz gerek,

                    Buýsanmaga ser,

Ýyndamlyk ýyldyrym çakýar aňyňda,

Bu zamanaň ýelden ýűwrűk bady bar,

Ýűregi galkdyrýan Beýik ady bar,

Ganatlydyr biziń aýdyń döwrümiz,

Her ädimiń şany dolýar taryha,

Prezidentim!

Halk öńünde yhlasyń,

Mukam ýazýar dabaraly tarypa.

Gińäp barýar Beýik Işleń dowamy

Galkynyp, Äleme çykýar Watanym,

Bagta uzan Ýüpek ýollaryń bilen,

Dünýäni özüne çekýär Watanym,

Dünýäń ojagyna ýürek mährini-

Çyrag eýläp,

                 Nebit-gazly genjini,                       

Mähir bulagy deý akýar Watanym.   

Serpaýyń – mertebe,

Sylagyń — bagt,

Baran ýeriń-

                  şowhun bilen ala-ýaz,

Bakan ýeriń-

                    gül uzadýar şanyńa.

Prezidentim!

               Asylzada paýhasyń,

Nur ýagdyrýar Watanyń asmanyna.

Ýollar uzap barýar,

Deńizden, gökden,

Ýagty gelejegi, bagty nazarlap.

Dogana hemaýat bolup uzaýar,

Gadym Ýüpek ýoluń yzyn yzarlap,

Beýik gelejegiń röwşenligi deý, 

Dünýäń çar künjünde tugum dur parlap.     

Halk bagtyýar!

Yhlasyńdan ýurt üçin,

Röwşen geljek sary Watan ümzügi.

Her günüń şatlygy dabara dolup,

Täze ýeńişlere atarýar bizi.

Prezidentim!

Bagtyýar eziz halkyń,

Ine, ýürekdäki minnetdar sözi:

O söz — ylym bilen dem alýan günleň,

Aňlara güýç beren pähim-paýhasy,

O söz – aýdym bolup ýańlanýan günleň,

Bagt bolup ykbala dolanan ýazy.

O söz – zer öndürýän zeberdes gollar,

O söz — ganatyndan göterlen peller.

O söz –Watan mertligine öwülip,

O dünýä, bu dünýä ýalkanan nerler-

Olar,

       Zamananyń şirin sazyna,

dolup,

        dolup Beýik taryhy ýazýar.

Prezidentim!

Galkynyşly eýýamyń,

Buşlukçysy  bolup Jahany gezýär.